Yoonub gaa ñu baax ñi Séen mbokkum jullit, moo léen di nuyu bu baax. Di léen sant ci soxlal gi léen ay téereem soxlal ba mu jaralleen ngeen di waxtu wu yàgg di ko def ci téere yi muy bind. Waaye maa ngi ñaan sunu Boroom mi nga xam ni moo moom lépp mu defalleen ak dégg akug topp akug nangul, te may ma mboolem kàddu walla mbind mu juggee ci moom mu doon loo xam ni duma gàccal ëllëg. Te sunu Boroom may ma ci ngërëmal Sëriñ Tuubaa 
Maa ngi ñaan mboolem woroom xam-xam yi nu dimbali nit ñi. Ndax fi mu nekk ni réer gi doyna war loolu, nee ku koo deful ci ñoom dana ñu ko koo laaj ëllëg. 
Nun xeetub Yónent bi STW li nu war mooy nekk benn bañ a xajjaloo, di diisoo, di laabiirante, ku xam luy jariñ sa mbokk nga wax ko koo. Kenn waruta toog naan téere yiy wax ci lu baax bari na ku mu neex nga baax. Ñi xamleey bis bu set warteef la ci ñoom ñuy xamal ngi xamul ak di léen fàttali. Bu doon li woroom xam-xam yi wax doyna kon kenn dootul bind. Waaye saa su nekk daa am yuy soosu ak yuy xew yoo xam ni amul woon. Te yooyu di doon loo xam ni lu man a réeral nit la, te nit ñi duñu ko xam. Kon ku Yàlla sunu Boroom jox dara ci xam-xam war ngay gëstu bés bu set di xool yàqu-yàqu yi, ak di fexee ba nit ñi xam ko, doonte dañu koy maytu ndax loolu mooy li wér. Li may jiital Lislaam daa nekkoon "perub jamã" bu sét te sell, yoxoo yu sét te sell di ko joqalante, waaraam yu dëgar di ko téy. Waaye joqalante gi di dem di dem ba àgg ci yoxoo yu tàq yu tilim, yoxoo yooyu di ko pasar-pasaree ak sannante ba mujj "per ba ñuul kukko, ba mujju ku koo xamul woon doo ko jàppee jamã. Waaye teewul leelee am ku koo xam ñëw wokku ko muy leer-leeram ñu ko gis xam ni "jamã" la, waaye buy bàyyi tuuti mu ñuulat kukku. Per boobu bi mu nekkee ci biir tumrànke googu di jooy ndax niim ame xayma nga xam ni ku koo jaay man nga cee am lu dul jeex te kenn xamu ko, am benn tëgg bu yewwu dikk gis ko, mu daal di mel ni ku tàggoog sagoom. Manatul a lekk manatul a naan , manatul a jaxasook nit ñi. Sëg ca "per" ba di xuus si tur ya baa "per" ba dellu ni fàŋŋ di leer-leeri. Mel namu meloon bu jëkk walla mu raw ko, mu jaay ko am ci loo xam ni kenn masu koo am, daal di tàmbalee maye lu ko neex. Ni la Lislaam meloon ci jamonoy Yonent bi STW ak ginnaaw ba gaa yu baax yi fi aw, ak Sëriñ Tuubaa HLM, bi mu ñëwee nimu ko yeesale. Li ma jooy loo Mooy daa mel ni nun ñi gi sàggan baa Lislaam di bëgg tàq fim nekk ci sunuy yoxoo. Te loolu bu ame, te daanaka am na , kan moo koy raxaasat te àdduna tukki na ba noppi, daa mel ni daa nu topp ci ginnaaw àdduna, di waaxu ak di daw saa su nekk te manu noo fexee ba jot ko. Konn li ci war mooy bàyyi ko, te dëgmal sunu Boroom SWT ndax manu noo fexee ba sunuy mboytéef mat fi.  Mooy yoon wi gën ci yoon yi. Te mooy yoon wi nga xam ni bunu fi awee Lislaam daa na dellu mel namu meloon. Nu war a xam yoon woowu, wan la nu jël sunuy tànk dëgg koo fa bu dëgër ba ña teggeeti. Yoon woowa mooy yoonu "muñ". Yoon woowa moo di yoonu " farlu" mooy yoonu "jéggal" mooy yoonu "xam-xam" mooy yoonu "jëfee" mooy yoonu "suturalante" mooy yoonu "tabee" waaye yoon woowu mooy yoonu "dëddu ak sellal". Muñ Melo laa ci melooy sunu Boroom SWT . Mooy melo woo xam ni mooy lépp. Mooy li nga xam ni ku koo manul manoo dara. Jàmbaar dëgg moo koy man a muñ. Waaye muñ ku koy wuutal app manu ko muñ luy sax la. Foo fekk kuy muñ mooy ki nga xam ni daa jàpp ni àdduna nekkul luy sax, ëllëg mooy kërug fay ga, saa sunu faa àggee lépp lu mu doon muñ sunu Boroom dina ka ko fayul fay ka ko. Waaye ku jàpp àdduna mooy lépp ku fi fayu doo too fayu doo man a muñ. Loolu tax yeefer yi ku léen merlóo walla nga nar a naqaral séen àdduna dañ lay ray buñu ko manee. Ndax ñoom àdduna mooy séen lépp. Te xamuñu ni dunduuk àdduna boo ko dugaloon ci dunduuk ëllëg tuuti la ciy doon. Kon nun jullit yi war nanu man a muñ bu baax, ndax fi du sunu kër. Ëllëg mooy sunu kër Boroom cër ci Yàlla rekk nag mooy man a muñ  konn nanuy góor-góorlu di muñ dogal yi ndax bunu ko muñul it amna ba noppi. Lunu nit def ci lu metti nanu jàpp ni sunu Boroom moo nu ko def ngir sunuy wakkar Su koo defee nu gaaw tuub dellu ci Moom 
Farlu Mooy li nga xam ni war na bépp jullit mu di ko déf. Te mooy fexee ba li nga sax ci lu baax àdduna buñu laa ci jële. Bu fekkee xam nga ni, li lu baax la, li la war mooy sax ci dàkk. Bu la ci ay nit walla alal walla banneex jële. Ku koo déf mel nga ni ku jaay ëllëg jàndee ko tay. Te di nga ko reccu lool bu ëllëgee Jéggalante War na kèpp ku gëm sunu Boroom te loolu ku xool ci Yonent bi STW ak Sëriñ Tuubaa hllm danga ko man. Ndax Yonent bi STW nekk na Màkka fukki at ak dara yu xam ni ciy mettit ak naqar la nekk waaye teewul bamu demee ba jekku léen ca "ubbig Màkka" daa leen a baal ni léen démleen ma léen boyal. Sëriñ Tuubaa itam hllm fukki at yu mãkk (yés) tuuti am na ko, yoo xam ni ciy fitnaa rekk la nekk ak naqar ci ay noonam waaye teewul mu wax ni jéggal naa noon yépp. Xam Bokk na ci yoonu gaa ñu baax ña jiital xam Yàlla sunu Boroom, xam gu wóor ca meloom ya ak ca màggam ga ak ca sellam ga ak ca rëyam ga jalla jalaa laahu wa has-saa kamaa lahu' nga xam ni ñoom dangaa ciy gise koo xam ni buy julli day lox ngir xam màggug Yàlla SWT waaye ca dëgg-dëgg ñoo ñu raw na ñu kenn gisul séen pënd. Bu guddee dañuy fanaanee jooy. Njort ne sawaara bu fekkoon kenn la ki sunu Boroom bindal ñoom la. Duñu fat jullig mbooloo. Ku ci genn julli fat, dangay tiit lool. Xam-xam nag doonul loo gis xam ko yam ci. Ku jàpp ni xam-xam mooy jeexal téere yi foo tollu di tal-tali doo selaaw wenn waxtu, te doo nangu ku la ëpp xam-xam réer nga lool. Jëf Xam-xam nag bala am njariñ ka ko xam diko jëfe. Yonent bi STW nee na "ëllëg dana am ñu nekk àjjana di laaj ay nit yu nekk ca sawaara na léen lu léen dugal foofu? Yéen yéen a ñu daa jàngal? Ñu daa di tontu ni dañu daawul jëfe sunu xam-xam. Xam ni julli Yàlla moo ko digle ñépp a koy def waaye saxal di julli moo jafe. 
Suturalante Gaa ñu baax ña dañu daa suturalante bu baax. Ku mas a xam sa sikkus moroom danga koy nëbb bu baax. Kenn daawul jëw kenn. Ku mas a fekkee sax fu ñiy jëwe sa moroom danga koy noppiloo walla nga jóg dém. Daawuñu saaga kenn. Walla ñuy kenn, walla reetan kenn. Seen sikkus boppu daa leen da leen dan doy ba duñu xool séen sikkus moroom. Daawuñu xulóo, daawuñu xeex. Wax nañu nee Àlliyun ibnu Usayni mas naa romb way mu koy ngàññi, mu ni ko koy ngàññi ? Mu ni ko yaw doŋŋ lay ngàññ. Mu ni ko man it yaw doŋŋ lay baal. Noonu lañu meloon. Nun nag nunu mel? Tabe Da ñoo tabe woon lool. Buñuy joxe duñu am xejj ak seen: ak mag ak ndaw. Ndax dañu sexlu woon àdduna lool. Soxna Ayisatu RTH am na bis muy joxe baa limu yoroon lépp jeex, am mbindanam mu nee ko li ngay joxe lu tee nga jënd ci ndawal gu nu réere? Mu ni ko fàtte naa ko. Dëddu ak sellal Gaa ñu baax ña dëddu woon lañu te sellal liñuy déf walla ñu koy wax, walla ñu koy yéene lépp Yàlla sunu Boroom doŋŋ mooy tax. Daawuñu wax ngir àdduna walla ñuy déf ngir àdduna, walla ñuy yéene dara ngir àdduna. Seen lépp Yàlla kese la.  
Séex Ahmadu Bàmba Mbàkke ñu di ko woowe Seriñ Tuubaa walla Xaadimu Rasuul (di baatu araab buy tekki “ Liggéeykatu yonent bi ”), moo bindoon téere bi ci làkku araab. Mi ngi gane àdduna ci atum ca Mbàkke (ñu daan ko wax Mbàkke-Bawol), wuyuji Boroomam bésub sulet ca Njaaréem (Jurbel) ci Senegaal. Nitu Yàlla la woon bu ràññeeku, teg ci nekkoon boroom xam-xamu diine bu mag a mag. Mooy ki taxawal yoonu Murit, sanc Tuubaa, taalif lu sakkan ci diine te indi ay gisiin yu bees. Nekkoon na it bañkat bu mag bu wéeru woon doŋŋ ci Yàlla. Moo taxawoon jàmmaarlook tubaab yi ngir xeexal Islaam. Ginnaaw gi ñu jéem koo sànk ci pexe yu bari, génne ko ay yoon réewam. Waaye teewul mu mujjee am ndam seen kaw, ginnaaw bi mu muccee ci seeni pexe. Tey jii ay njàngaleem ak i jëfam law nañu fépp ci àdduna. Lii mooy téereb Sëriñ Tuubaa bi tudd Jawharun-nafiis. Sëriñ bi, yéene ju mu amoon ci dundalaat lii di xam-xami diiney Islaam, moo waraloon mu amal ab liggéey bu màgg bu jëmoon ci wàllu suqali téere yu jëkk (yàgg) ya nga xam ne gis leen walla am leen ba di leen jëfandikoo yombul woon. Bokk na ci téere yooyu bob boroom xam-xam bu mag, bu doon wuyoo ci turu Laxdari. Moom nag daf koo wesaroon, Sëriñ bi jël ko yaatal ko, sotti ko aw woy ngir yéwénal njàng mi ak mokkal gi, tudde ko « Ajawharun-nafiis » ; ñu di ko tekkee ci wolof « wurus wu gànjaru ». Téere bi, njariñ li mu làmboo foo ko natt rek, weesu na ko. Sëriñ bi waxtaane na ci ay ponki Islaam yu takku te am solo lool. Ci njalbéenug téere bi, ma nga fay leeral bu baax li jëkk a war mukàllaf, te mooy wéral ag ngëmam ak taxaw temm ci liy farata ci moom ci wàllu xam-xam te mooy xàmmee faratay jëmmam. Mu topp di indiy leeral ci ni mukàllaf war a saxoo tuub ak la ca aju ci ay sàrt. Mu jàll indiy leeral ba-tey ci ni mukàllaf war a sàmmoonte ak juróom-ñaari cëram bu baax-a-baax ba moytu cee moy Yàlla. Mu ngi nuy jàngal it ne képp kooy bëgg ci doomi-aadama yi na Yàlla rek tax, koo ciy bañ itam na Yàlla rek tax. Indi na it ay leeral yu am solo ci yenn jikko yoo xam ne yu araam lañu te mat a moytu ; yu mel ni rëy, ngistal, fen, rambaaj, aaw (maanaam naw sa bopp), jëw, kañaan ak ndéggtal (mooy def lu baax ba noppi di ko nettali). Dina wax it ci mbirum fo, ak it lekk alali nit ñi ci turu diine ak lu mel ni yéex a julli ba waxtu wa jàll, te mu bokk ci bàkkaar yu mag yi. Dina jàll wax ni ab jullit war a xére ci sàkku ngërëmal Yàlla bañ koo yamaleek lenn. Dina wax ni nga xam ni mukàllaf noonu la war a farloo ci lu mu xamul laaj ko, ndax bañ a song dara te xamu ko. Dina wax it ci topp sunna bu baax-a-baax bañ a dox ci ay biddaa. Lii lépp mi ngi koy waxtaane ci tàmbalig téere bi. Bu ca noppee nag, daldi ubbi ñaari bunt yu mag, bu ci nekk ëmb ay dog yoo xam ne daf cay waxtaane benn ponk. Dog yooyu ñoo ngi nii : LAAB , CANGAAY, TIIM, MBËRËG, DERETI MERET, JULLI, ak ñoom-seen. Téeri bi nag yàggees na koo firi ci wolof. Boroom xam-xam yu ràññiku ci yoonu murit, ñu mel ni Sëriñ Abdu Rahmaan Mbàkke (Daaru Muhti), Sëriñ Xaadim Mbay firi nañu ko, def ko ci ay kaset walla ñu bind ko ci arafi araab, te ñu gën koo xam ci baatu « wolofal ». Lu aju nag ci wàllu yaxalug téere bi ci arafi « latin », ku mel ni Maalig Faal defoon na ko, waaye noo ngi koy door a gis ci anam gu dëppook yoon ak jamono. Xalaat bi mi ngi tukkee ci Allaaji Mamadu Ngeer, di ab jàngalekatu xarala yu bees yi ca Iniwersite Gaston Berger bu Ndar (Senegaal). Liggéey bi mi ngi ci ànd ak Soxna Baawo Jóob di ab jàngalekatu làmmiñal ca Iniwersite Gaston Berger bu Ndar ak waa Daahira Mafaatihul Bichri, nekk ci boobule Iniwersite. Tekkiwul Jawharun-nafiis, waaye dafa sukkandiku ci kàdduy Sëriñ Xaadim Mbay (mi ko tekki ci wolof te def ko ci mp) ngir bindaat ko ci wolof (ci arafi latin) ci anam gu dëppook yoon ak jamono. Allaaji Mamadu Ngeer, nekk na nit ku am pastéef, ku farlu, ku yitteem yépp jëm ci liggéeyal Sëriñ bi, jariñ askan wi ak ci wàllum njàng ak njàngale. Doon na it ku xam-xamam màcc lool ci wàllu mbindum wolof ci arafi “latin” ak yoy araab. Waaye, ligéeyam, ñu ngi ko gën a ràññee ci suqali làkki réew mi jaare ko ci xam-xamu informatik.  Li waral bile liggéey : 
Sëriñ bi, xamoon ni téereb Laxdari ame njariñ ak ni ay woy yombee mokkal, moo taxoon mu bindaat ko, jële ko ciy wesar def koy woy, tudde ko Jawharun-nafiis. Li leen tax a amal liggéey bu ni mel, moo di ne dañu koo jàppe liggéey bu am njariñ. Jël lu mel ni Jawharun-nafiis, ak li mu làmboo ciy njariñ, nga bindaat ko ci araf yoo xam ne, mënees naa wax ne fii ñu tollu nii, ñu bari ci doomi-réew mi wattu nañu ko, ngir am yéeney yombal njàng mi ak tas ko, ba ku dégg wolof ku nekk te mën a jàng, miim mbind mën cee jariñu, ab liggéey du ko gën a réy. Dañu koo jàppe it muy aw waar ci tool bu yaa bi nga xam ni mooy toolu Sëriñ bi ngir bey ci seen wàll, liggéeyal Sëriñ bi ba noppi jariñ askan wi. Rax-ci-dolli, bokk na ci liy dundal làmmiñu wolof. Kenn umplewul jéego yu am solo yi nga xam ne nguur gi ak gépp kurél guy yëngu ci wàll woowu ñu ngi koy def ngir gëddaal làmmiñi réew mi. Te ku nekk xam na ne lu nit mën di sàkku ci xam-xam, ak bu mu mënti doon, ci làmmiñ wi mu nàmp la ko gën a mën a xame dëgg-dëggi xam. Séex Anta Jóob, mas naa wax ni : « Làkku jaambur bu neexee ba mel ni tàngal it, mënuloo koo macc ba di ca tàqamtiku ». Muy firndeel rek ni, nit làkkam ci la mën a xalaate, waxe ci gis-gisam, jokkoo ci ak ñi mu séqal, sàkkoo ci xam-xam bu leer, ak ñoom-seen. Kon mën nanoo wax ne liggéey bii ay njariñ kepp la ëmb.                 
Bu nu nee Sëriñ bi, Sëriñ Tuubaa lanu ci jublu. Lees dolli lu yees ci téere bi 
Nees ko waxe woon, téere bii dañu cee bindaat Jawharun-nafiis ci wolof (ci arafi latin) ci anam wu gën a dëppook yoon ak jamono. Looloo waral ñu dolli ci ay buntu yu ca amutoon, niki “Daliinu téere bi” ngir leeral tuuti lu aju ci liggéey bi, “Cant ak ngërëm” ngir sant ñi jàpp ci liggéey bi, “Ab sof ñeel li ñuy wax ci njàpp ak ci julli” ngir tekki ci wolof lépp lees di wax ci njàpp ak ci julli, “Ab sof ñeel Abajada wolof ” ngir gën a yombal njàng mi. Ginnaaw loolu, utal nañu ay tur yenn ci ay pàcc yu amul woon tur, lépp ñu jublu ci tàqale ngir mu gën a leer te gën a yomb a jàng. Dina tax aji-yër ji di mën a gis fim bëgg a jàng, tëb dal ca. Tur yooyu di “Laab ak li ci aju” ak “Julli ak li ci aju” ngir tàqale wàllu laab ak wàllu julli, “Lu aju ci fàtte farata ci cëri njàpp” ak “Lu aju ci fàtte sunna ci cëri njàpp” ngir tàqale leen, “Ab dog ci cangaay” ngir ëmb lépp lu aju ci cangaay, “Julli ak li ci aju” ngir ëmb lépp lu aju ci julli ak wàllu jamaj. Dog biy wax ci jamaj ñu feeñal ci ronam “Jamaj ak li ci aju”, “Jamaj ci julli farata gog jooxal” ak “Jamaj ci jullig fey ak gog naafila”. Kàddu yi Sëriñ bi tëje téere bi, nga xamne waxu ci lu jëm ci julli mbaa ci laab, ñu def ko ab bunt buñu tudde “Tëjteg téere bi”. Xanaa di ñaan rek sunu BOROOM nangu liggéey bi te barkeel ko, ñu dund ba yeneeni téere topp ci ngir ndaw ñi mën a jot ci xam-xam bi bay jëfe seen diine ca anam ya mu ware. 
Ginnaaw bi ma musloo ci Séytaane, maa ngi tudd sama Boroom, di ko màggal, di toroxlu ci kanamam, di ko jéggalu samay bàkkaar te di ko sant cant gu amul àpp ci li mu ma xiir ba ma am yittey bindaat téere bii ci wolof ngir yombal askan wi sàkkug xam-xamu diiney Islaam. Topp maa ngi julli ci yonentam bi (yal na ko Yàlla dolli xéewal te musal ko) te di sant Sëriñ Tuubaa cant lu wér tey ñaanal Sëriñ Siidi Moxtaar Mbàkke mu yàgg fi te wér ak bépp jullit. Bu loolu wéyee, maa ngi sant Sëriñ Xaadim Mbay mi tekki téere bi wolof te nangu ma bind ko ci arafi latin. Sant ñeel na it Soxna Aram Faal miy sunu kilifa ci wàll wii. Moo ma jëkk a jox ay téere ngir ma jàng mbindum wolof ba teg ko ci yoon. Gàgganti na lu bari ci téere bi. Teg ci di sant Maam Ceerno Siise ci xelam mu rafet, jógul benn yoon di leeral samay laaj. Yal na leen Yàlla bàyyi sunu kanam, dolli leen wér ak jàmm te fey leen ngën gi pey. Maa ngi wéy ba-tey di sant waa Daahira Mafaatihul Bichri, rawatina Sëñ Maxfuus ak Sëriñ Baas, ngir seenug jàpp ci liggéey bi. Ñoo toppaat téere bi ngir jubbanti bu baax a baax wax ji ba mu gën a dëppook li Sëriñ bi wax. Maa ngi sant bu baax Soxna Baawo Jóob miy sama nàttangoo ak sama mbokkum taalibe. Moo toppaat téere bi ngir jubbanti mbind mi ak waxin wi ba mu gën a dëppook ni ko yoon tërale. Maa ngi sant it képp ku jàpp ci liggéey bi ci lu jege mbaa lu sori rawatina Ismayla Sow mi ñaw mbubbum téere bi. Maa ngi tëje xët wi ak ñaan gi Sëriñ Tuubaa tëje Jawharun-nafiis : “Ñaan naa Aji-wëlsëgal mbindeef yi, kay Aji-màgg, nekkug téere bii di lu ñu nangu. Te mu nekk di aji-jariñ niki cosaan la te mu seral bët ba fas képp. Te mu nekk di sabab ñeel ubbig aji-tàmbali ci moom ak fajug aajo. Ak mu fey kawe képp ci nun ci ñeewant ak njéggal njëkk sunu njàqare. Ak ma dajeek aji-bijj ab yool ci woy wi fa faatu ga ak bésu pang ba. Ci darajay làmpu mbindeef yi Muhammad. Yal na dolli tedd-nga te mu dolli wóolu ci Moom, Yàlla may kojug dappet, ak ñoñam, ak saabaam ña di way-tedd feek am na aji-jub ngën jaa rafet ag muj. Tudd naa sellug sama Boroom, kay Boroom tedd-nga ja, wëliis la nga xam ne danañu ko melal Yàlla. Ag mucc yal na nekk ci ñañu yónni ña. Ag cant ñeel na Yàlla may Boroom mbindeef yi. ” 
Tàmbali gi barkeel na, jeex gi barkeel na 
Ci turu Yàlla miy Yërëmaakoon di Jaglewaakoon laay tàmbalee. Yal na Yàlla dolli xéewal sunu sang Muhammad ka dib Soloom ak i ñoñam ak i saabaam te mu musal ko ag musal. Yaw Buur bi yal na nga yéwénal xeetu Muhammad, yal na Yàlla dolli xéewal ci moom te musal ko. Yaw Buur bi yal na nga woññi njàqare wëliis xeetu Muhammad, yal na Yàlla dolli xéewal ci moom te musal ko. Yaw Buur bi yal na nga yërëm xeetu Muhammad, yal na Yàlla dolli xéewal ci moom te musal ko. Maa ngi sàkku sa ndimbal Yaw Aji-dimbalee ji te ci Yaw doŋŋ lanuy sàkku ndimbal. Déet pexe, déet kàttan ndare ci ndimbalul Yàlla kay Aji-kawe tey Aji-màgg. Doy nanu, Yàlla mi amul moroom, miy ka ñu wàkkirlu [Ka ñu doyluloo]. Doomu Abiib, tudd Ahmad di aji-aajowoo, wax na : maa ngi sant Boroom mbindeef yi cant lu sax. May aji-julli ci aji-dégg ja fiq, kiy aji-gindee Muhammad ak bépp way-farlu. Bu loolu wéyee, naka man walbati naa samay yitte ngir fas wesari Laxdari ka dib sang. Ngir mu nekk aw may ñeel képp koo xam ne namm na ag wattoom ci doomi jamono ji. Muy aji-dog ngàntñeel bépp fóore buy boroom xam-xamu adab, kuy aji-deñ kumpa xam-xamu nahu ak xam-xamu haruud ak xam-xamu luha. Te Yàlla sama Boroom laay ñaan nangu ga, ndimbal la, dëppale ga ak àgg ga. Te mu nekk nooflaayug ndaw ñi ak koo xam ne aajowoo na ko ci mag ñi. 
Tudde naa ko “Wurus wu gànjaru”, ci fas wesari Laxdari kay kilifa. Lu njëkk la nga xam ne Aji-yërëme ja waral na ko, ci lu dog, ci ku ñu togg-jëfmooy gëm. Topp mu xam la nga xam ne dana yéwénal ci moom faratay jëmm mbooleseen; yewwul. Niki àttey Koor, Laab, Julli bob farata ak bob sunna ba, Aj ak Asaka. Topp war na ko mu wattu deytali Boroom Aras; màgg na te kawe na. Te mu taxaw ciy ndigalam ak i tereem te mu tuub wépp waxtu te muy aji-tudd; ñeel Boroomam, yéem naa ag sellam, laata muy nekk Aji-sànjawu ci moom ci jamono ji. Bokk na ci sàrti tuub, réccu la nga xam ne faat na ko ciy moy, lu mu mën a doon. Te mu yéene ci la nga xam ne des na ci fan ya, ñàkk a delloom ñeel lépp loo xam ne dana lor. Te mu nekk aji-bàyyi moy, ndeem nekk na di moy ci lu dul yéexe. Déet di ko ñeel yéexe mbaa muñ-muñlu ñeel ag tuub te bumu wax danaa muñ, ba mu gindi ma Boroom njéggal ga; ngir naka loolu màndargam gàcce la, ànd ak texeedi ak tilimug xol; naka man danaa muslu sama Boroom ci ñoom ñaar. Naka noonu delloo mbooleem tooñaange ya, dees na ko lim ci sàrti tuub fa aji-topp ja. Ngir naka moom farata la, ku ko bàyyi ngir woyofal ko doŋŋ moy na Buuram. Topp delloo tooñaange ya dikk na doon ñaari xaaj, alal la ak der ya; ci lu dul nar. Na delloo alal ya ñeel woroom ya ndeem fekkeef na leen diirub jamono ci lu dul sikk. Topp ndeem fekkeefu leen, na ko delloo seeni way-donnu ci lu dul deŋŋi-deŋŋi. Topp ndeem fekkeefu leen, mu saraxe ci alal ja te yéene leen ko; nii la ko nettali ka dëggal ka. Na sàkkoo daganal bépp der bob lekkoon na ko ci jëw, ci xaste mbaa ci ŋàññe woo xam ne feeñ na, 
ndeem nekk na di aji-teew. Ndeem ñàkkeef na ko, na baril aw yiw ndaxtale moom dana am lëf loo xam ne dana jooxal àqu képp ci ñoom ci yiw wa; nay jéggalu tey yaakaar njéggalu Boroomam. Na wattu làmmiñam ciy ñaawtéef ak ci wax ju bon ak werante. Dëgg-dëgg boni wax mooy lépp loo xam ne danga ca nekk boroomug kersa; nanga xam. Daganal nañu ag biralam fas aji-gàtt-xel ja, ndeem nekkul di dégg ag junj gog dana am njariñ. Dëgg-dëgg werante fas ka nga xam ne xam na, mooy weddi ag dëgg gannaaw ba mu feeñee. Jeñ dëgg ga ciy neen ak ay, ngir sib sa suufeeg daraja ca nit ña. Bokk na ci tere yi, doyodal ak gëdd ab jullit mbaa nga saaga ko ngir gàcceel ko. Kem yii, ragal-loo ag ragal ci lu dul àqi yoon; bul jeng. Waaye moom lu ñu daganal la, fas kuuyu tànneef ya, ci gëtën ak ci yar. Niki nii, giñ cim pase, araam na; waaye nag nekkul cig dëppoo. Ngir xibaaru tere ba ci giñ ci goreel ak cim pase ci biral ga. Koo xam ne tàmm na ko, cig toftale, naka moom nekk na ku ñu war a yar. Ngir déet muy giñ cim pase ak ci goreel ci aada lu dul kàccoor yi. Na wattu ab gisam ci lu araam, bumu xool loo xam ne daganul mu xool ko. Niki xool cib xooliin ñeel jullit, bob dana ko lor; waxeesul nag kàccoor mbaa aji-tooñ. Li fi ne, war na ci (mukàllaf), ci loo xam ne leeraleef na ko, ag tongam ngir laabire ko ngir mu dellusi. Tere nañu xool ñeel jigéen ña, ña di kojug jaambur, ak niki jongoma ci bépp melo cig bànneexu; niki tóoyéenu góor; wattandikul yii. Bokk na ci xool cig xeeb, niki nii ngir ragal-loo mbaa di ko gëdd. Dana warlu nag aji-aay bët loo xam ne alag na ko ciy bëtam, niki mu nettalee ko kilifa ga. Dees na tëj aji-aay bët, fim fa siiwee ci lor ji, ci këram; wattul xibaar ba. Ak wattoom ñeel cër yi : biir bi, làmmiñ wi, pëy mi, ñaari tànk yi, ñaari bët yi, ñaari loxo yi, aji-juróom-ñaareel seen ñaari nopp yi; koo xam ne sàmm na leen wëliis ay moy, dana làq ag jublu mbooleseen. Ngir bépp cër, yaw sama àndandoo, jàkkaarloo na ak ab bunt ci safara ya; ci loo xam ne sax na. Te koo xam ne wattu na leen, du tàbbi ci buntu ca buntu ya; ci loo xam ne tuxal nañu ko. Te bépp cër bob moy nga ca fàww, dinga tàbbi, ci sababug moy ga, ci buntam ëllëg. Nay sopp jëmm ngir Boroom mbindeef yi te muy bañ ngir Moom; déet ngir poñ-poñeetum àddina. Soppal aji-gëm ja ngir ngëm ga te nga bañ aji-weddi ja ngir ag weddeem Yàlla. Doonte dikke na la cig tooñeel moom aji-gëm ja ak aji-weddi ji ci alal ju doy. Te mu nekk di aji-digle ag njub te muy aji-tere safaanug njub ngir ug laabiire. Waaye ñeel na ko ñetti sàrt, tudd na ko ci saraa ba sunu sëriñ kay aji-peeg xam-xam. Jublu naa ci dagan ga ak war ga; jëlal samag lim cig toftale. Jublu naa ci mu nekk aji-xam ci lu ñu pakk te déet muy aji-bijji jëm ci aw ay wu gën a mage. Te mu nekk [moom mi ngay digal] di aji-àttan ci ndigal la ci deñal ga ci lu dul weddi. Sàrtal nañu ndigalu ilimaan ci digle ga, ànd ak maandu ga; ci lu dul lënt. Waxeef na ne niki ñaar yooyu nekkuñu di ay sàrt ci ndigal; bàyyil nëbb sikk. Dikke na ba-tey sàrtu nekkug lañuy pakk di aji-feeñ ci lu dul reju gog xameef na ko. Du caagéenu sàcc ag dégg ak banamtikum xet niki jëfi boroomug naaféq. Te daganul gëstu la nga xam ne nëbbu na ci mbubbam mbaa ci bitigam; nee ma waaw; Mbaa ci ñaari loxoom mbaa ci këram mbooleseen; li fi ne, képp ci yii nekk na di lu araam lees tere. Xamal ne naka digle ak tere feeñ na diggante ñoom ñaar ag taqoo, settantal ko. Ku tere ci lu mu ci lëf lol daw na, naka moom, digle na safaan ba. Dana araam ci moom réy, ngistal, fen ak rambaaj; xamal. Dëgg-dëgg réy, ci kasrag kaaf gi ak sukuunug baa, ci lu dul wuute. Waxal ni, mooy yékkati jëmm ànd ak nëbb dëgg ak màgg-màgglu ak xeeb mbindeef yi. Dëgg-dëgg ngistal, fas way-ñaw ya, mooy tàbbal ag jaamu ngir jublu ca nit ñi. Moom, fa sunu kilifa Gasaali, mooy baril ay topp ànd ak jikko yu kawe ya; Ngir nga am, ci xolu nit ña, daraja ju yéemu ci càkkutéef la. Dëgg-dëgg fen mooy sag xibaar loo xam ne nekkul di aji-sax ci waxi boroom xam-xam yi. Moom, aji-bon la, aji-waral la ndeem feeñ na, móolug Aji-màgg ja ci loo xam ne tuxaleef na ko. Ngir jëmm du fen, ndare mu génn [fen wa] tukkee ci gémmiñam, topp mu yéeg ba mu jot Aras mi nga xam ne moo gën a kawey barab, topp mu wax : “Man la fenu diw”. Yal na ko Yàlla rëbb, yéem naa ag sellam ca foofee, te rëbbu ko ànd ak mépp Malaaka. Malaaka ya dinañu bind, juróom-ñaar fukki ñaawtéef ci moom, ci lu dul nar. Bépp ñaawtéef tollu na kem doj wa nekk Uhud; nettali na ko sunu sëriñ kay kilifa. Waaye yenn ci boroom xam-xam yi séddale nañu fen ci juróomi xaaj. Wax nañu, mbooleseen, ci limub juróom-benni bëyit ciw woy wu di aji-rafet. 
Séddale nañu fen ñeel juróomi xaaj. Am na ci fen woo xam ne wu ñu sopp la, am na wu war. Wu ñu soppam mooy ngir ab xare ak ngir ragal-loo ñeel ab yéefar, dees na ko nax ci fen wa. Aji-waram nag ñeel xobbi alali jullit ak alali boppam ci dëgg-dëgg ci deret. Wu ñu daganalam, yaw sama àndandoo, ngir yéwénal diggante mbindeef; déet di nekk ci fen woowu bàkkaar. Wu ñu sibam, ñeel soxna sa, ngir teeyug bakkanam ak ñeel doomam ngir sopp ko. Wu araamam mooy la nga xam ne, xameef na ko, ñeel lu dul njariñ gu di kojug yoon. Wax na, waa tasawuf, wépp ci fen yi aji-bon la. Lii nag, ci sunu ngiir, mooy li wér. Ndaal rambaaj, fas ka nga xam ne gëstu na, mooy sag tuxal waxtaan wa jële ca ka nga xam ne waxtaan na ko; ci anamug yàq. Moom rambaaj moo gën a bon ci jëw naka ñu ko biralee sëriñ sa. Ngir ag nekkam dina waral ag noonoo ak ug mbañeel diggante nit ñi ak ug texeedi. Moom rambaaj, fa sëriñ sa, tooke la joo xam ne dana rey; saafaraam mooy dëddu wëliis ko; xel-luleen. 
Niki réewum jullit ak wow yéefar di xeex, nga daje ak i yéefar ne leen: “Buleen dem de ndax dooleen mën a dékku ngànnaay ak soldaari jullit ya”. Tax ñu ragal ba daw. 
Niki fekk ku sàcc alali jaambur nga fen ko fen wu tax mu delloo alal ja. 
Niki fekk ñaar ñoo xam ne seen diggante daa yàqu, nga fen ba defar diggante ba. 
Lu ñu sib mooy loo xam ne boo ko defee day wàññi yool ba. 
Niki di wax lu neex sa soxna mbaa sa doom te doo ko def. 
Fen woo xam ne benn njariñ nekku ca. 
Yéem say jëf. 
Mooy looy def ci lu baax bëgg ku ko dégg ba naw la. 
Naqiir mooy xar-xar bi nekk ci saalub tàndarma. Maanaam daal dikkewoo ci dara rek. 
Fattiil mooy buum googu nekk ci góot-góotu saalub tàndarma. 
Te koo xam ne sukkandiku na ci ku dul Yàlla, dina rékkikuwëliis ko te dina alku Bésub tiis ba. Naka moom dana jàppandi ñu bañ a nangu jëf ja ngir bari ay ràgg-ràgg ci jëf ja; nanga xel-lu. Bëraanaa ag jaamu, yàq na ko ag gendiku gu xeebu. Du yell ñeel jaam bi wooteeg màggug ay jaamoom ñeel Boroomam kay boroom xéewal. Dëgg-dëgg jëw ci lu dul sikk, mooy sag tudd melow jëmm ginnaaw ag fàddoom, Mbaa melow la nga xam ne aju na ci moom ci loo xam ne dana sib ko doonte dégg na ko. Ndeem tudd nga ko ci lépp loo xam ne nekkul di meloom, loolu aw duur la, wow yékkatiku na. Tere nañu loolu ba-tey cig teew, ngir naka moom moo gën a bari ayib ak lor. Ki nga xam ne wax na ci lu dul lii, nee ko deflewu na. Te wor na ko la mu dégg te déggul dara. Doy na la ci jëw naka nekk ci Alxuraan ag nuróoleem ak méddug nit. Wax na ngën gi yonent yi, cig baamu, waccul ñeel tànneefu jigéen ña Ba nga xameene jigéen dikkal na ko, wax na kii aji-gudd la mbiccum mbubbam, mu waccu. Mu rot suuxu yàpp. Mu giñ (Yonent bi), yal na Yàlla dolli ci moom xéewal feek làq na tedd-nga. Naka moom doonte reesoon na, mënta ñàkk tàbbi Safara, ndeem dee ga dana gaar. Déet mu koy jariñ fa Aji-màgg ja ag askaneem, foofee, jëm ci Yonent bi. Jëw ab jullit ci waxi Aji-deñ-kumpa ja, moo gën a ñaaw ci lekk méddu mbaam. Xisab ku ñu jam ka ak ñaar ña doy na la ag jàjj ci lu dul nar. Ag tàmbaleem, naka Yonent Yàlla, yal na nekk ci moom gën jaa selli xéewali Yàlla, nekkoon na di aji-dem, dikkal na ko waay. Mu ne ko : “Alku naa yaw ngën gi Yonent bi”. Mu ne ko : “Lu tax?” Mu ne ko : “Naka man njaaloo naa te mbir mi muy aji-sëŋewu, cig tey tukkee ci man”. Mu ne ko : “Wool nit ñi ñu jam la”. Topp mu woo leen ñu rey ko ngir dana jublu. Ginnaaw ba, topp na ko [moom Yonent bi] ñaari waay, ñuy jëw ñoom ñaar waa ja ñu jam, ba dikkal leen ñoom ñaar méddu mbaam, taxaw na [moom Yonent bi], mu ne : “Yéen ñaar ñii lekkleen méddu mbaam mii”. Mu giñ: “Naka man danaa gis, moom waa ji, muy diri ca Àjjana ay yéreem”. Ñu geccewu ñoom ñaar. Mbañeel fa yile tànneef mooy sag mbañ ab jullit ci lu dul sabab. Dana waral ag mbañeel ci yoonug ka ñu tànn ka, yal na Yàlla dolli xéewal ci moom topp mu teral ko. Gis ngëneel ci keneen, njaaloo, reetaane ak fo; ñaaw na ñaawtéef. Képp koo xam ne ma ngay gis ngëneel ci xaj, xaj bi sax moo ko gën ci lu dul sikk. Ngir naka cosaanug képp nit mooy Aadama, te moom mi ngi tukkee ci banub suuf ; xamleen Déet ngay gën, yaw sama mbokk, ci kenn ngir réere la nga xam ne danga ca mujj ëllëg. Feeñal ag màggal ci jublug ŋàññ tudde na ko, ñoñ xam-xam, reetaane. Dëgg-dëgg po mooy mépp po mom tere na ko yoonu Yonent bi. Waaye am na ci po muy aji-dagan, am na ci moo xam ne askanaleef na ko jëm cig sibéel, am na ci moo xam ne soppeef na ko. Aji-daganam mooy kaf ànd ak ug xarit ci dëgg; déet leneen ci dëgg-dëgg. Gu ñu sibam mooy baril ko ag baril; ngir naka moom dana sànk fan ya. Lu ñu soppam mooy fo ak sa soxna mbaa ak sa doom ju di ju ndaw; bàyyil caay-caay. Daganal nañu po ci bant fett, niki nii ci sab xaj ak fas; xamal jàppukaay ba. 
Araam na mu xool jaambur bu jigéen, niki nii di bànneexu ciy waxam; bàyyil lii ak lee. Ak lekk alali nit ñi, fas way-xam ña ci lu dul teeyug bakkan, araam na ba-tey. Ak loo xam ne fiiróonte na ak moom te wooyeef na ko ci ag lekkam ngir bari kersa. Tere nañu ba-tey, jële ca aji-xereñe ja, Amsa ak Lamsa cig araamal. Amsa mooy ayibal ci jungug bët yi, Lamsa dana nekk ci làmmiñ; ràññetleel yaw aji-xel-lu ji. Lekk alal ci turu diine ak ci rammu; niki nii yéexe jëfi topp Yàlla. Ñi yées ci mbindeef yi ñooy ña nga xam ne danañu jàpp, ci turu diine, ay alal te ñu koy lekk. Seeni biir ya danañu nekk niki ay njéende ëllëg ak niki ay néeg ci lu dul nar. Danañu dox, jiit ya ànd ak jaan ya, ca biir, ànd ak ug mbugal ci lu dul dee. Dana loru képp ku nekk Safara ci xetug seeni biir ndeem ngelaw la dana gaar. Déet di ko ñeel ànd ak ub kàccoor, du càggeenu jaxasook moom ñeel lu dul lor gog joyal nañu ko. Koo xam ne dana ànd ak ñoom fii ci àddina ci seen tedd-nga joojee, dana nekk di aji-bokkaaleek ñoom ëllëg ci seen toroxte. Teetleen jaxasook ñii, ngir jaxasook ñoom bokk na ci gën jaa boni yëf. Waaye mudaaranteek ñoom nag soppeef na ko, niki la saxee cib yax ci addiis. Ab dayoom mooy gërëmloo leen ci loo xam ne tereef na ko; muy lu ñu sib waxal mbaa lu araam. Yellul ndare ñeel aji-xam, ku di aji-mat, koo xam ne nekk na di aji-maandu te du jeng. Aji-xam ja tey aji-jeng, déet muy yell ci moom, am kemam aji-réer ji ba-tey; nanga yewwu. Déet di ko ñeel sàkku ngërëmal mbindeef ci sànjab Aji-màgg ji kay bind mbindeef yi. Yàlla ak Yonent bi ñoo gën a yey ci ñu gërëmloo mbooleem way-gëm ñi ci jamono. Dikk na ci waxi Ahmad ka di ku ñu darajaal, yal na dolli xéewal te musal ko ci wépp waxtu Aji-yónneem [Yàlla], ak i ñoñam, ak i saabaam ak bépp aji-gëm ci moom ci kurélam ga; Addiis: Déet ag topp ñeel ku ñu bind ci moy Aji-bind ji; kon matalal kóllare ga. Wax naa : “Ku sàkku ngërëmal mbindeef yi ci sànjab Boroomam, ab dof la, kuy boroom ngëmment. ”. Déet di la jariñ ngërëmal mbindeef ndeem gërëmloowoo sa Boroom; jengal wëliis lee jëm ci lii. Déet mu lay lor, ndeem gërëmloo nga sa Boroom, sànjab koo xam ne moy na ñeel ko. Jëf lëf njëkk muy xam la nga xam ne Boroom asamaan àtte na ko ca, muy lu ñu joyal, bokk na ca la nga xam ne araam na ci mukkàlaf; jiitalal ag xamlu cig jaamu. Te nekk na ca téere ba: “Laajleen woroom xam-xam yi”; texe ñeel na ku yittewoo xam-xam, di boroom gëstu. Ku futtiku ci topp Aji-màgg ja, njëkk ag xamlu, ab dof la te déet di aji-xel-lu. Kuy xamlu ci lu dul aji-xamle gu di aji-dëggal, naka moom boroomug deflewu la. Farluleen ci xam-xam yéen mbokk yi ak topp Kilifa gi ci lu dul yéexe. Koo xam ne faat na xam-xam ànd ak topp ya, fasetnaa xam lu ko naqari fa faatu ga. Na roy, moom aji-jaamu ja, ca way-topp ya sunnas Yonent bi Ahmad kay ku ñu wóolu ka. Aji-rammu sunu; yal na ko Yàlla dolli xéewal te musal ko ak képp koo xam ne méng na ko. Mooy ñiy digle topp Aji-yërëme ja te di wattandikuloo topp séytaane yi. Teetleen bànneexu bakkan ak topp biddaa te ngeen soxlawoo, ci bépp jamono, topp sunna. Ngir dajaleef na yiw wépp ci topp sunna te dajaleef na ay ya ci topp biddaa. Saxleen ci tàggat bakkan fàww ak xareek Séytaane ak ug rëbbu ag njub. Nangeen bañal, ñeel seen bakkan yéen aji-xel-lu yi, loo xam ne gërëmloo na ko ñañu fàllas ñi, ña diy way-ñàkk. Ñooy ña nga xam ne sànk nañu seeni fan ci moy Yàlla te déet di leen ñeel ku leen di tinu. Yéemal seeni jooy ànd ak réccu ga bés-pénc ànd ak yeddeel ya. Dëgg-dëgg fàllas, ca ka nga xam ne gëstu na, mooy mu dikkal jëmm ja ci jëfi yiw ëllëg; niki koor, dox mbokk, julli, aj, umra ak asaka. Waaye nag xas na waa jii, lekk na alali kii te rey na bakkanu nit kii. Delloos na, jële ci moom, lépp loo xam ne jëf na ko jëme ca ña nga xam ne jëf na, ci ñoom, la nga xam ne jëf na ko. Mu mujj di aji-ñàkk ginnaaw lii, te setaleefu ko ciy bàkkaar; topp jëleef na ca ña mu tooñoon la nga xam ne tooñoon nañu ko ciy bàkkaar fii ci àddina, jëme ko ca waa jooju ngir mu dolli ko ca la mu tooñoon. Mujj na aw yenam di aji-galfan, déet di ko ñeel kem fatiil, ginnaaw ba ñu noccee la ko ñeeloon ciy yiw. Dees na ko màng, ginnaaw lii ci lu dul yéexe, ca mbugal ga ca Safara. Niki nii tuxal nañu ko jële fa kilifa ga; yal nanu Yàlla musal ci fàllas. Danaa ñaan Aji-yërëme ja kay sunu Boroom di Aji-màgg, yéem naa ag sellam, dëppook sunnas Yonent bi, Muhammad sunu soppe, sunu sang, aji-rammu sunu, kay sunu yaakaar te di sunu yonent. Yal na dolli xéewal ak musal, ci moom fàww, Boroom asamaan ak koo xam ne gindikoo na ci moom. 
 
Niki laab mooy laabug toj ma, ci lu dul ag wuute ak laabug sobe sa; Képp ci ñoom ñaar ci ndox lay doon mu di aji-laab tey aji-laabal, dina yéwénal fa aji-ñaw ja; Moom mooy la nga xam ne ag ñoŋam soppikuwul; li mu ci jublu mooy cafka ga walla xet ga walla melo wa; Ci loo xam ne dina tàqalikook moom (am ndox) cig mbaax, niki ag ñaay, ak ug nékk, ak loo xam ne niki sarniix, nee ma waaw; Ak tilim, ak diw, ak lu deme ni saabu, ak diw-ñor, waxal ak luy nuru yii ma lim, waxu ma nag ban, mbaa cepp, mbaa ceeñ, mbaa suufus kese, mbaa mbaalaa-mbaalaamum ndox, ci lu dul sikk; 
Ndeem sobe si ràññeeku na, raxaseef ko te jaamu ci lu ñu boyalum ndox, barab ba; Waaye nag mbalaan ma dees na ko fóot cig matale, ndeem lënt na, sobe sa, yaw waa ji; Wis ga, cim ndox, dana war ndeem sikki-sàkka nga ci dalug sobe sa, xeeñtul; Nekkul di war ci koo xam ne sikki-sàkka na ci sobees aji-jot ji ag wis, xamal. Koo xam ne fàttaliku na ci jamonoy julli sobe, na dog julli ga ci lu dul werente; ndeem nekkul di ragal mu génn ci waxtu julli wa, déet ag dox ca boobee. Koo xam ne jullee na ak sobe ngir ug fàtte gog daw na, te mu fàttaliku ko gannaaw sëlmal ga; naka moom dana baamu la mu julli woon ci waxtoom, ci dëppook way-jiitu ña. 
Limu faratay njàpp xamees na ko, waxal juróom-ñaar fa kilifa ga di Laxdari; Yéene, raxas xar-kanam, ak loxo ba ci tikk-jara ya ak masaa bopp, xeeñtul; Raxas ñaari tànk ya ba ci ñaari dojor ya, gaaw ak ragg; ci lu dul nar; Topp dikk na sunnaam ya di juróom-ñett; sag raxas loxo ba ci tikk-jara ya; nekkal di aji-wattu; fa sag tàmbali doonte nekk nañu mbooleseen di way-laab itam; xeeñtul ka wattu xam-xam Gallaxndikul, niki nii saraxndikul, niki nii fiirul; te nga delloo ag masaa ñeel sa bopp, limal masaa nopp; Nanga yeesal ndox ma ñeel ñaari nopp ya mbooleseen; te nga toftale farata ya, kon danga nekk di aji-topp. 
Koo xam ne fàtte na farata ci cëri njàpp ya, àtteem ci loolee ñaari àtte la, wattul. Ndeem nekk na di ko fàttaliku cig jege, na ko def ànd ak la nga xam ne daw na ca ginnaaw. Ndeem nekk na ginnaaw yàggug jamono, na ko def ci yéene; nanga sonne. Waaye nag war na ko mu baamu la nga xam ne julli woon na ko cig njëkk, ngir ug laab ñàkkeef na ko. Ndeem bàyyi nga sunna, yaw waa ji, dikkeel ca sunna sa ngir la nga xam ne def nga ko jublu ciy jaamu Yàlla. Doo baamu la nga xam ne wéyoon na te mu faat, ngir naka moom [sunna] du yàq julli. Ndeem fàtte nga ag déngléere ca yaram wa; raxas ko moom doŋŋ ànd ak yéene ca boobee.                
Farata mooy loo xam ne boo ko bàyyee, li ngay jëf du baax. Kon moom mënt a ñàkk. 
Waxuñu jàppukaay bi waaye cër bi nekk diggante conco bi ak tikki-jara bi. 
Sunna mooy lu Yonent bi def, lu mu wax, lu mu digle mbaa lu ñu def ci kanamam te waxu ci dara. 
Jàppukaay ba. 
Bu fekkoon raxasutoon loxob càmmoñ bi, da koy raxas, raxasaat la ca sësoon lépp. 
Cër ba doŋŋ lay raxas. Du raxasaale la ca sësoon lépp. 
Bu fekkee njàpp moomee nga xam ne da cee am cërug farata bu mu raxasutoon, dafa jotoon a julli, day baamu julli ya mu ca julli woon yépp. Julli, jàpp mënu caa ñàkk, te njàppam lii matul. 
Boo jàppee, fàtte cëru sunna, ba julli ca. Boo ko fàttalikoo doo fey julli ga waaye dangay raxas cëru sunna boobee rek. 
Ci misaal ab yaatu-yaatu ci loxo bi.  Topp war na nga baamu lépp loo xam ne julli woon nga ko njëkk ag raxas woo xam ne waraleef na ko. Ndeem fàttaliku nga sunna ginnaaw sag tàmbali ci xar-kanam wa, niki saraxndiku, déet ag dellu njëkk ag matal [raxas xar-kanam wa], waaye nag yaw cam si, nekk na ci loolee wuuteek boroom xam-xam yi. 
Ndaal ay ngëneel ñeel (njàpp), mooy nga wax Bismilaah; ginnaaw ba mooy nga soccu, soril moy ga; Limees na ag raxas gog dikk na di dolliku ci raxas gu njëkk ga, muy ngëneelug jaamu; Jublu naa ci xar-kanam ba ak ñaari loxo ya, niki nii toftale ga, ci lu dul nar; Tàmbali ci li ñu jiital la, la di la ñu baaxoo; cig masaa bopp cig digg-dóomu; Ak néew ug ndox ma ci cër ba niki noonu; jiital sa ndijjoor ca càmmiñ ba, jàpp ko; Xaliilal baaraami ñaari loxo yi ci lu war, dees na ko sopp ci ñaari tànk yi; Waral nañu xaliil cib sikkim buy aji-woyof ba-tey, waxuma aji-fatt ja; Jublu naacig njàpp; ndaal cangaay nag moom, dees na ko waral ci ñoom ñaar, ci la nga xam ne dana feeñ; Way-firi njàpp dikk na di ay toj-toj, jële fa ñoom sëriñ sa, ak sabab yoo xam ne mën na faa jaare ba toj; ci li nga xam ne sax na. Ay toj-tojam mooy am ngaanuwaay, ngelewal, masyuak dem ginnaaw-kër ba-tey, niki nii wadyu. Ay sababam mooy xëmte, nelaw yu diis, màndite ak say; wattul yaw aji-xel-lu ji. Fóon ak bakkan mbaa ak gémmiñ, bokk na ci way-firi jàpp yi; ci waxi sang ba. Laale jigéen pëyam niki nii, ci sàrtul lunkal baaraam ba; sàmmanteel ak jàppukaay ba. 
               
Kenn du bàyyi farata di dem ci sunna 
Am na ñu ne dangay dellu ci sunna sa door a eggali farata ba. 
Ngëneel (lu ñu sopp) mooy loo xam ne boo ko defee am tuyaaba, boo ko bàyyee deesu la wax dara. 
Bala ngaa tàmbali 
Xaliil googu 
Mooy ndox mu weex moomu di génn ci sàkkaras kuy xalaat jigéen 
Ndox mu weex la moo xam ne ginnaaw am gaanuwaay lay génn. 
Mooy ngay nelaw yore dara ba mu rot te yégoo ne rot na, mbaa ay nit jaar ba jàll te yégoo ko, mbaa ngay nelaw ba yuut te 
Sag laal jigéen ndeem jublu nga ca bànneex, walla jubluwoo ko ci te am ko ca. Niki nii laalug sàkkara yaw sama àndandoo ci sa biir baaraam walla sa biir ténq. Aji-wóolu cig laab waaye sikki-sàkka na ci toj mi, waralal ci moom njàpp; ca la nga xam ne gëstu na. Ndeem nekkul di aji-jax-jaxal, kuy aji-yàqum xel, déet ag baamu ci moom; mbir mi muy lu ñu joyal. Waral na ñoñ-siyãs raxas sàkkara sépp ngir masyu, ci lu dul ñaari waayàlla yi. Masyu, am ndox la muy génn ci sag xool jigéen ngir bànneex bu ndawe ak ci sag xalam jigéen. Déet di ñeel, ku dul aji-jàpp, julli; du caagéenu wër néegub ka nga xam ne dina méngale xéewal ya. Niki laal ab kaamiil, waxal aw der la ñeel ko, ci bant walla ci mbalaan walla lu nuróok loolu. Waaye laal ab xaaj, ci ka nga xam ne xamlu na ci moom doŋŋ, daganaleef na ko fas way-xam ña. Àlluwa niki kaamiil ñoo yem ci araamal ga ñeel ku dul boroomug njàpp yaw sama xarit. Waaye nag dana dagan, ñeel ka nga xam ne dees na ko xamal, ag laal àlluwa, niki nii aji-wér, kuy aji-xamal. Laalug gune yi ànd ak sobe, mi ngi mel ni laalug mag ñi ci moy ga. Bàkkaar ba nag war na aji-jottali ja; bul nekk aji-jottali (ab kaamiil) yaw aji-laaj sama. Koo xam ne dina julli ci lu dul ag laab, ci lu dul lor, boroomug caay-caay la bob feeñ na. Déet di ñeel ko ci boobule tiim Bés-pénc lu dul Safara. Yal na Yàlla musal nu ci peert ak ayi Ibliis diirub jamono. Dana war, ngir ñetti yëf ya, cangaayul farata; ci lu dul werente. Li ma ci jublu mooy janaba, mbërëg ak deretu meret ju dog. Ndaal janaba ci ñaari xaaj dees na ko xiyaas. Bu njëkk ba mooy génnug maniyu tukkee ci góor ànd ak bànneex, bu di bu ñu baaxoo; nanga xel-lu; Ci nelaw walla yewwu ci ànd ak jigéen, mbaa lu dul lii tukkee ci sawukaay ci ndajeem boroom xam-xam yi. Ñaareel bi mooy fàddug boppu sàkkara cim pëy, doonte ci lu dul génne am ndox la; xamal. Nekkul di war sangu koo xam ne aji-gént la ciy nelaw, waaye dara génnut tukkee ci moom. Koo xam ne dana fekk ci mbalaan ma aji-wowi maniyu, te nekkul di xam waxtu jotug maniyu ba, na sangu te baamu la mu julli woon tukke ci nelaw yoo xam ne nekkoon na ci moom boroomug yàndoor. Ndaal farata ya, bi ci njëkk mooy yéene fa ag tàmbaleem, gaaw ak jonj; feeñ na. Topp ag matale ñeel mbooleem yaram wa ak ndoxum kese ak rombale loxo ba. Sunnaam ya kem farata ya dees na ko lim muy ñeent tamit, ca ka nga xam ne gëstu na. Sag raxas ñeel ñaari loxo yi ba ci ñaari tikk-jara yi, kem sag njàpp; ci lu dul nar. Galaxndiku njëkk ngay saraxndiku ak masaa ñaari nopp ya; ci lu dul ŋaayoo. Li ma ci jublu mooy sa bën-bënub nopp ci kasrag saad, moom bën-bën la bu di aji-feeñ ci sa bopp. Te bagaanug ñaari nopp ya, raxas la nga xam ne feeñ na ci ñoom ak la ca biir ba; dees na ko xalaat muy lu war.                
Buy raxas xar-kanamam lay yéene. 
Mooy bu raxasee cër, balaa wow mu raxas ba ca topp. 
Ndoxum kese dees na woowee it nodxum mutlax. 
Xam-xam Ndaal ngënnéel yi, jëlal ab lim seen, wax Bismilaah naka la wéyee woon; ginnaaw ba. Nga tàmbali deñal sa sobe, topp ag raxas ñeel sa sàkkara; danga yéene farata foofee. Topp nga tàmbali cëri njàpp ya ci benn-benn njëkk gën jaa kawe yaram wa. Nga ñetteel bopp ba ci ag raxas, te nga tàmbalee ndijjoor ci càmmoñ ba. Gënëlal néewal am ndox ci lu dul ab dayo ci cër ya ca raxas yaram wa. Képp koo xam ne fàtte na ab déngléere mbaa ab cër, na nekk aji-gaawe ñeel raxas ga; nanga xiyaas. Topp mu baamu ca boobee lépp loo xam ne julli woon na ko njëkk ag raxasam; ngir waraleef na ko. Ndeem nekk na aji-yéexe raxas ga fas bam ko fàttalikoo, loolee yàqug cangaay la; dana gaar. Waaye dana ko doy fiirooraxasam njàppam ci lu dul wuute. Daganul tàbbig jàkka, du càggeenu jàng Alxuraan ñeel aji-janaba; déedéet. Ndare ab laaya mbaa ñaari laaya ngir ag muslu ci lu dul nar. Tere na bépp aji-xam tey aji-jaamu ñeel aji-lott wëliis laal am ndox mu sedd; Muy dikke soxna sa ndare gannaaw bu mu xaroo jumtukaay bob dana tàngal ci moom ndox ma; Waaye ndeem gaar na ko gént, déet di war ko ginnaaw ba ay yeddeel.                
Diggante boo raxasul 
Yaay xam déngléere mbaa cër ba mu doon 
Bi ngay sangu ci misaal, raxasoo loxob cammoñ bi, li tàmbalee ci conco bi ba loxo bi jeex nga raxasutoon. Bi nga ko fàttalikoo, sam njàpp toj, nga ne naa far jàpp. Boo jàppee raxasaale ko, day mel ni raxasaale nga ko ci cangaay la. 
Dikke soxna sa mooy séy ak soxna sa. 
Ku ragal ndox mu sedd, balaa tëdd ak soxnaam, na ut lu muy tàngalee ndox ma ba bu noppe mën a daldi sangu. 
Aji-tukki juy dox ci lu dul moy Yàlla, ñeel na ko tiim ci jamanoy dox ga. Am kemam aji-feebar ju góor ak aji-feebar ju jigéen ñeel bépp julli naafila mbaa farata; ak aji-teew tey aji-wér ngir farata, ndeem ragal na génnug waxtu wa ngir ngànt, kii; Waaye nag déet naafila walla julli jumaa, déet ab néew itam goo xam ne ràññikuwul; xel-lul. 
Limu faratay tiim xameef na ko muy juróom-ñett fa aji-dégg fiq ja kay kojug Laxdari. Yéene, topp pàkk bu laab, ak ub dóor bu njëkk ànd ak fëgg goo xam ne digleef na ko. Niki noonu masaa sa xar-kanam ak ñaari loxo ya tukkee ci baaroom ya ba ci tikk-jara ya. Ak gaaw, tàbbi ci waxtu wa; bokk na ca jokkale ko ci julli ga. Ndaal pàkk ba mooy suuf, ban mbaa doj; buleen sikki-sàkka, nees, ban buy rémbi-rémbi; dikk na ci tuxal ga; ak luy nurook moom niki suufas ceeñ ak beeñ Daganul tiim ci ay bant, ak palaatar bu ñu togg ci waxi tànneef ya. Ak ag basaŋ, ak ñax mu sax ak luy nurook moom ci bépp gàncax gu sax. Ndeem feebar nga, fa làkkub doj mbaa ban, ba lor ja gàllankoor saw yaram; te amoo koo xam ne dina la indil suuf ; ñeel na la nga tiim ca yooya; ca yolomalug Yàlla may Jéggalaakon.                
Koo xam ne tukkiwul (aji-teew) mayuñu ko mu tiimal ñeel naafila gu beddiku. Su amut am ndox na bàyyi naafila ga. 
Ajjuma, tisbaar mën na koo wuutu boo amul am ndox. 
Sañta tiimal jullee néew bu ràññikuwul. Maanaam mennum moom doŋŋ nga ko fi mën a jullee te amutum ndox. 
Doj boo xam ne na ko Yàlla bindee woon la mel 
“neige” ci Faranse 
Ban bu ànd ak ndox 
Suuf su jaxasook xorom 
Suuf su amul pënd 
Sunnaam ya ñett lañu ndeem danga koo lim. Bi ci njëkk mooy yeesal dóorub loxo ba, masaa diggante tikk-jara ak coñc; topp ñetteelu sunna ya mooy toftale goo xam ne dana matale. Topp ngëneel yi dees na leen lim ñuy ñeent, bi ci njëkk mooy nga wax Bismilaah; nanga dégg. Te nga jiital ndijjoor ba ci càmmoñ ba niki ci leneen lu dul moom, jiitu woon na ngëneel. Niki nii, jiital bitib xasab ba ba-tey ci biiram ba wëliis xëccoo. Nanga jiital la ñu jiital ca cër ya ca la ñu mujje la ci lu dul sette. Ndaal way-firi tiim mbooleseen niki li ñu jiitaloon ci njàpp la; mbir mi muy lu ñu boyal. Ndare ngir am ug ndox njëkk tàbbi ga ca julli ga; déet gannaaw ba; naka la ko yaxale aji-xel-lu ja. Fóore ja nga xam ne wattu na fiq tere na ñaari farata yoy booleef na leen ci benn tiim. Waaye nag ay naafila yu bari dagan nañu ca benn tiim ba, ndeem yéeneef na ko; yewwul. Ka nga xam ne tiim na ngir farata, dagan na ñeel ko ginnaaw ba naafila; niki mu ko ñeelee jàng Alxuraan, wër Kaaba ga, laal Alxuraan ci lu dul wuute; Ci sàrtu yéene ànd ak jokkaloo ak tàbbig waxtu wi ci méngale ga. Ndeem tiim nga ngir naafila, nanga daganal ci moom mbooleem loo xam ne tudd nañu ko ci woy wi. Lu dul farata, ngir naka moom tereef na ag toggaleemlu dul moom ci loo xam ne yoonaleef na ko. Koo xam ne tiim na ngir faratay gee, dagan na ñeel ko safaak wittar ginnaaw ba; nanga dégg. Ci sàrtul mu nekk di aji-jokkoloo ci lu dul yéexe; naka la wéyee woon cig njëkk. Ndeem tiim nga te aji-janabu nga, waral nañu ci yaw nga yéenewaale ko Ndeem bàyyi nga ko, moom yéene ja, ca tiim ba, nanga baamu julli ga wëliis defle.                
Cër bi, li ci jiitu ngay njëkkee. Bu dee loxo bi, ci cati baaraam yi ngay tàmbalee. Bu dee kanam gi, ca kaw ngay tàmbalee. 
Lépp lu doon firi njàpp day firi tiim. 
Soo tiimalee lu dul farata, boo noppee doo ca mën a sësale farata. Mbërëgi jigéen, cig séddale, ñett lañu, ndeem lim nga ko, ca lu ñu xam la. Boroomug tàmbali, ginnaaw ba aji-baaxoo ak aji-ëmb kok dana yaakaar ci moom njariñ. Gën jaa bari mbërëg ñeel boroomug tàmbali, fukki fan ak juróom la ciy bés fas ku ñu roy ka. Ndaal koo xam ne baaxoo na ci mbërëg njëkk lii; loolee aadaam mooy loolee; jàppal. Ndeem deret ja wéy na ci moom, na dolli ñett ciy fan; bul jeng. Li feek jéggiwul loolee fukki fan ak juróom ciy bés; déet ug dolli foofee, xamal. Gën jaa bari ñeel aji-ëmb gannaaw ñetti ciy weer, limal fukki fan la ak juróom ciy bés; ak luy nurook ñetti weer; gannaaw juróom-benn ciy weer, ñaar-fukki fan la ciy bés; limam ba xameef na ko. Digal ko cig tàppe ngir mu matal aadaam ndeem ag dog am na. Daganut jullig aji-mbërëg, du caagiinu wër kaaba ga ak laal kaamiil; kawe na. Déet di ñeel ko ba-tey koor ci lu dog, niki gog farata ak gog ngàttanga; dëggëlal. Déet di ñeel ko ba-tey tàbbi jàkka, doonte daa nekk ci këram; ca la ñu sukkandikoo la. Waaye fey koor ga gannaaw laab ci lu dul julleem ga war na ko; xamal. Daganal nañu jàng Alxuraan ñeel aji-mbërëg ngir ragal fàtte. Daganul ñeel boroom këram mu joteeg moom ci pëy cig tey mbaa njuumte. Déet di ñeel ko li nekk diggante jumbag ñeel ndaw si ak bëtu-wóom; ba ba muy matal cangaay la.                
Koo xam ne ëmb ba baax na. 
Bu dog amee, bés yi mu gis mbërëg lay waññi. 
Ci Imaam Maalik 
Feeñ na niki mbërëg cig tere ga ci dereti meret; gën jaa bari juróom-benni fukki fan la; limeef na ko. Dees na ko digal ci sangu ànd ak julli ndeem feeñ na ag dog ag njëkkam; naka la miineef na ko. Ndeem baamu na ko deret ja te mu nekk diggante ñoom ñaar fukki fan ak juróom mbaa gën jaa bari; feeñ na. Aji-ñaareel ba ci ñoom ñaar dana nekk mbërëg, mu di aji-sosu fas aji-dégg fiq ja ba-tey. Ndeem nekk na diggante ñoom ñaar lu yées fukk ak juróom ciy bés, dana war kon tàppederet ju yees ji ñeel ju njëkk ja. Topp ndeem xool na nag ca nattale ga, fekk nga ko muy aji-matal ak wësin.                
Lépp loo xam ne tere nañu ko ku gis dereti mbërëg, tere nañu ko ku gis dereti meret. 
njëkk matug lim ba 
deret ja daggoon ak deret ju bees ji. 
Ci misaal dafa am doom, di gis deret ba mu yàgg deret ja dagg, toog lu mat fan mu door a delsiwaat. Kon la delsiwaat duñu ne ci meret ma la bokk. Waaye deretu mbërëg la mu sosu. 
Maanaam dangay boole lim bii ak bu njëkk ba 
Bu deret ji daggee, matul fan mu delsi, dangay waññiwaat li nga mujje am ak la nga njëkk am. Niki nii buy daggi-daggee daal, kon bés yi muy gis deret lay waññi. Bu matee fan mu xam ne meret mi jeex na. Waxtuy julli dana séddaliku ñeel waxtuw moxtaar ak ñeel kojug darooriyu fa fóore ya. Moxtaaru tisbaar tukkee na ca jengarñiku jant bi ba ci mujjug taxawaay ba, wëliis ab lënt. Tàkkusaan, moxtaaram, tukkee na fa moxtaaram tisbaar yem jëm ba ca waxtuw gelug suuf si, waxu ma sow ug jant bi; xel-lul. Ndaal darooriyu ñeel ñaar yii mbooleseen, ñeel na sow ug jant bi; fa ka nga xam ne wattu na. Timis, moxtaaram ma, waxal kem loo xam ne dees na ko julli, ci moom, ginnaaw ab sàrt boo xam ne xameef na ko. Niki suturaal awra, laabug sobe, njëkk nodd ak liqaam ak laabum toj. Topp gee, moxtaaram ma, tukkee na ca fàddug safax sa, ba ci ñetteelu guddi ga, wattandikul. Topp darooriyu gee ak timis, jëm na ca fenkug aji-dëgguy fajar ja, askanele ko. Defal moxtaaru suba tukke ci moom [fajar su dëggu sa] jëm ci ag set gu di aji-kawe ñeel xar-kanam, feeñ na. Tàmbalig darooriyu tukke na ca set wicc googee ba ca fenkug ceeñeeru jantub Aji-maye xéewal yi.                
Moxtaar mooy waxtu wi nga xam ne boo ci jullee doo am bàkkaar. Teewul julli ci njalbéenug waxtu moo gën. 
Darooriyu mooy waxtu wi nga xam ne boo ca jullee, fekkoon nga amoon ngànt, doo ca am bàkkaar. Waaye boo amutoon ngànt, boo ca jullee am nga bàkkaar. 
Mooy bu jànt bi nekkee ci digg asamaan ba rëcc jëm sowu. 
Mooy bu sa taxawaay tollook sa taxawaayu ker. 
Mën nga koo nattee it: bu sa ker matee ñaari yoon sa taxawaay. Mbaa boo taxawee jublu sowu bañ a sëgg te bañ a téen, bu say bët yemee ci jant bi rek xamal ne moxtaarum tàkkussan jeex na. 
Darooriyu tisbaar ma nga tàmbalee fa moxtaarum tàkkusaan tàmbalee. Darooriyu tàkkusaan ma nga tàmbalee fa jant bi tàmbalee xonk. Bokkuñu fu ñu tàmbalee waaye ñoo bokk fu ñu yem. Ña nga yem fa jant bi sowe. 
Maanaam fu jant bi sowee, sàrt timis nga mën ko faa def, boo ko fa defee fa la moxtaaram yem. 
Mooy sol mbubb 
Niki sangu janaba 
Am na ñu ne, xonk-xonk jant bi fu mu jeexee fa la moxtaarum timis yem. Ciy waxtu, minit ginnaaw noddug timis. 
Bu xonk-xonk jant bi wéyee. 
Boo xaajee guddi gi ñetti xaaj, bu xaaj bu njëkk bi jeexee fa la moxtaarum gee yem. 
Darooriyu timis ak gu gee ñoo bokk fu ñu yem. Waaye bokkuñu fu ñu tàmbalee. Darooruy timis a ngi tàmbalee fi moxtaarum gee tàmbalee. Bob gee a ngi tàmbalee bu xaaj bu njëkk, bu guddi gi, jeexee. Boo xaajee juddi gi ñetti xaaj. 
Boo xoolee jëmm xàmmee ku mu doon. 
Darooriyu suba mi ngi tàmbalee bu bët setee wicc ba jant bi di fenk. 
Topp pey ga ci mbooleem waxtu yi, dina askanu ci ginnaaw yile waxtu fa Aji-àtte ji. Askanaleel di aji-màggi bàkkaar ñeel aji-yéexe julli, ba mu faat ko, ci lu dul ngànt loo xam ne xameef na ko. Sibeef na, ginnaaw julli suba ba ca fenkug jant ba, naafila; waxu ma nag fey lu ñu fàtte. Ginnaaw tàkkusaan ba ca jullig timis itam, ak ginnaaw julli fajar, fa jépp aji-xel-lu. Waaye boroomug wird, dees na gis ag daganam ñeel ko, ndeem not na ngëmment ñaari bëtam. Waaye naafila, ndeem ilimaanu àjjuma jekki na ca kaw minbar ba, xameef na sibéel doŋŋ. Tere nañu naafila, ginnaaw àjjuma, ndeem génnul ilimaan ja ca jàkka ja; jàppal. 
Jeex na, wax ja ci waxtu yi; léegi nanu walbatiku jëm ca julli ga. Ndaal julli, ay sàrtam mooy laabug am toj topp laabug sobe; ca mbalaan ma, yaram wi, barab bi ak suturaal awra cig nëbbu. Jublul xibla te nga bàyyi ay wax ak jépp jëf ngir déeyaaleek Yàlla may Musalaakon. Awray góor, wëliis nar, mooy la nga xam ne nekk na diggante jumbux ak ñaari bëti-wóom. Ndaal jigéen, mboolem yaram wa, dees na ko lim muy awra fas boroom xam-xam ba. Ndare la nga xam ne setteef na ko ci ñaari ténq ya ak xar-kanam wa, ci lu dul bopp bi ak ñaari tànk yi. Sibal nag julli ci tubëy ndeem dara nekkul ca kaw yaram wa; dees na la yool ca boobee. Aji-sobewu ji mbalaan, ndeem ñàkk na am ndox ak mbalaan ginnaaw ag sàkku ñàkk na ko; naka moom day julli ànd ak sobe sa, ndeem dana ragal génnug waxtu wa; ci waxi ka xàmmee [àttey fiq] Ndeem nekk na di aji-yéexe julli ngir ñàkk a laab, moy na Boroom xéewal ya.                
Fey julli (Xadaawu) mooy julliwoo ko ca moxtaar ma mbaa ca darooriyu ja. Boo ko ca jullee nag, jooxe lañu koy tuddee (Fadaawu). Du tee nga xam ne boo amul ngànt te julli ko ca darooriyu ja, jooxe nga waaye danga am bàkkaar. 
Ku julliwul ca moxtaar ma ak ca darooriyu ja te amoo ngànt, xamal ne def nga bàkkaar bu réy a réy. 
Fey moom amul waxtu. Saa yoo ko fàttalikoo rek, mën nga koo def. 
Bu fajar ji xasee xar, ñaari ràkkay fajar rek lees la may nga naafila ko. 
Niki naafila yoo doon def ci guddi gi, tey nga nelaw ba defoo ko ba ñu noddu fajar. Kon foofu, boo julee sa ñaari rakkay fajar te julleeguñu farata ji, mën nga ko faa def. 
Jekki mooy toog 
Dañuy bañ naafila bu ilimaan ji yéegee ci minbar bi. Bu fekkee bi muy yéeg tàmbali woon nga naafila, danga koy gaawal. 
Kawar gi bu ca dara feeñ. 
Meneen mbalaan mu sobewul mu mu mën a sol. Koo xam ne amut, ngir ug rafle, loo xam ne dana suturaal ci moom awraam, na julli niki noonu; nanga yewwu. Aji-moy xibla ku ñu digal la mu baamu, ci waxtu wa, ag julli fu mu fu gaare. Lépp loo xam ne dees na ko baamu ci waxtu wa, waxuma lu dul loolu, naka moom ngëneel la; yal na nga am ag nammeel. Moom [ngëneel] kem naafila la, deesu ko baamu ndeem génnug waxtoom wa; wóoleef na ci lu wér. Limu farata yi dees na ko xam, waaye sëriñ sa wuute nañu ca lim ba. Lenn ca sëriñ sa tudd nañu fukk ak juróom ciy farata. Ñenn ñi tudd fukk ak juróom-benn. Waaye, la nga xam ne Laxdari tudd na ko, danaa dikke ci moom ngir gone ga wattu ko. Bi ci njëkk mooy sunu yéene ba di bu ñu ràññee, topp kàbbaramba di bu ñu biral. Am kemam Faatiha, topp taxawaay ba ngir digub yaar yii; naka la yaxale ilimaan ji [Laxdari]. Limal ab rukkoo, topp yékkatiku tukke ca rukkoo ba, sujjóotal ci ab jë te nga yékkatiku tukkee ca moom. Limal, mu bokk ca farata ya, yemoo; naka nii limub dal ga, jàppeef na ko jële fa ñoom [sëriñ sa]. Sunug toftale diggante farata ya, jëmmi sëlmal gi, jotaayam ba tukkee ci Al ba ci Kum, yaw fere wi. Sàrtub yéene fas way-xam ña, ak lëkkaloom ak kàbbaru armal bi. Limub farata ya yem na fii, ca la nga xam ne Laxdari, kay aji-làq ji kawe ga, nettali na ko.                
Bu moxtaar mi jeexul. Bu moxtaar mi jeexee nag wàcc na ko. 
Bu waxtoom jàllee doo ko baamu. Niki naafila yoor-yoor, bu yoor-yoor jàllee doo ko fey. Ba mu des ñaari ràkkay fajar. Waaye moom ba bu jant bi jengarñikoo. 
Def sam xel li nga bëgg a def. 
Kàbbaru armal mooy nga wax Allaahu Akbar (Yàlla màgg na) 
Waaye ci ilimaan ak ku beru lay nekk farata. Lu ñu sopp la ci maamuun (aji-topp ilimaan). 
Rukkoo mooy dangay sëgg, teg say loxo ci say bëtu-wóom, firi baaraam yi te dëgëral ko, samp tànk yi, ginnaaw ba day yem kepp nga xam ne boo ca defoon ndox du tuuru jëm ca ginnaaw mbaa ca kanam. , doo jatt loos wa itam 
Mooy siggi ba taxaw jonn. 
Sujjóot ci jë bi mooy farata, bu ci bakkan bi moom sunna la. 
Mooy booy taxaw mbaa ngay siggi, danga koy def ba ne jonn. 
Degg googu ngay def, say cër bañ a yëngatu ca taxawaay ba, ca rukkoo ba, ca sujjóot ba ak ci jëfi jullit yépp, loolu farata la. 
Wax Assalaamu Aleykum 
Toog gi ngay toog di wax Assalaamu Aleykum 
Fere mooy taalibe 
Maamuun, ñaari yéene lay def : yéene julli ak yéene roy ilimaan. 
Moom yéene ji Nanu dikke ginnaawam ci limu sunna yi, ak ngëneel ya ci aw woy wu di aji-rafet. Bokk na ci sunna ya, liqaam ak ub saar topp na ci Faatiha ja, ànd ak taxaw; sax na. Ak yelu, ak biral, niki nii lim na ko Sami Allaahu Liman Hamidahu. Bépp kàbbar bu dul ba nga xam ne jiitaleef na ko, sunna la ci dëppook boroom xam-xam yi. Niki nii ñaari taaya yi ak jotaayu taaya ba, ba ca tàmbalig yewwiku ga; wax na ko kilifa ga. Sunug jiital Faatiha ca saar ya, dees na ko xam muy sunna fas ñoñ-xool ga. Ab sëlmal bu dib ñaareel ñeel aji-roy, mu dig junj jëmale ko ci ilimaanam, dolli ko ci. Am kemam ab ñetteel ñeel ku nekk ci càmmooñam; xeeñtul mbooloo ma Limeef na mu bokk ci sunnay julli, yaw sama àndandoo, ag biral ba-tey ànd ak sëlmal ba di aji-war. Ak niki nii julli sunu ci Yonent bi, yal na ko dolli xéewal ka nga xam ne jox na ñeel ko àgg ga. Jublu naa ba ca taaya ju mujj ja ak sujjóotu bakkan ca lañu siiwe la. ak ténq, bëti-wóom, cati-ndëgu ak saatir ñeel ku dul ku ñu jiite, dana jublu. Li ma ci jublu mooy ku beru di julli ànd ak ilimaan. Gën jaa néewam, xameef na ko, fas way-xam ña mooy talaayub xeeju bant, ànd ak guddaayub xasab, déet muy aji-jax-jaxal sam xel, muy lu ñu saxal, luy boroomug set.                
Bokkul ci julli gi, sunna muhaaxada la. Danga koy def door a kàbbar. 
Ci julli gees war a yelu. 
Ca ya ñu war a biral. 
Allaahu Akbar yooyu yépp lañu boole mu nekk benn sunna. Doo ber benn mu nekk sunna. 
Ci julli gu am ñaari taaya : gu njëkk ga ak gu mujj ga. 
Boo waxee Assalaamu aleykum 
Ñiy xalaat te di ko dëppale ak liy yoon. 
Sëlmal bu njëkk ba farata la ci ilimaan ak ci maamuun. Maamuun ji da cay teg wax Assalaamu haleykum ilimaan ji bu fekkee am na ku nekk ci càmmooñam, mu wax ko Assalaamu haleykum 
mbooloo may ràññale farata ya ak sunna ya ba lenn lu nekk nga mën koo jox àqam. 
Wax Assalaamu haleykum farata la, waaye biral ko ba ñépp dégg ko, sunna la. 
Yonent (saw) bi waxoon na : digal nañu ma bu may sujjóot, na am juróom-ñaari cat yuy laal suuf : jë, ñaari loxo, ñaari bëti-wóom ak ñaari cati baaraami tànk yi. Waaye jë ba rek moo cay farata. 
Saatir looy teg sa kanam la ngir bañ ku romb diggante foofee ak sab jë. 
Maamuun saatiru ilimaan doy na ko. Waaye nag bu ñu ko rawee ci julli ga, mu koy mottali, bu boobaa mën naa ut saatir. Bu jegee ab keno, day dem ba jege keno ba mu taxaw fa ngir mu doon saatiram. 
Xasab mooy genn-wàllu meetar. 
Warta doon lu ngelaw li mën a yóbbu. 
Lu am sobe deesu ko def saatir. Ndeem danga laaj ci mbooleem ngëneeli julli, jëlal lim ba fii, yaw aji-laaj sama. Yékkati ñaari loxo ya ba mu tollook sa ñaari nopp fa kàbbaru armal ba, feeñ na bokk ci ngëneel ya. Ak wax “Rabbanaa walakal hamndu” ginnaaw yékkatiku ci rukkoo ñeel nag kenn ak ku ñu jiite, kuy boroomug toroxlu. Niki nii wax “Aamiin” ba-tey ñeel na leen ñoom ñaar ci yelu walla cig biral fas way-xam ña. Ndaal ilimaan dana wax “Aamiin” doŋŋ fa yelu ga ci lu dul ag biral. Lim na sàbbaalug rukkoo ak ñaan ga ngay def fa sujjóot ba, képp koo xam ne wattu na fiq. Sunug guddal suba cim njàng, dana bir di ngëneel, ak tisbaar dana nekk di yées suba. Ag gàttalam ci tàkkusaan topp timis, topp ag digg-dóomu fa gee ga, lim ko. Ak nekk aw saar wu njëkk di wu gën a guddu ci saaru ñaareel ba, miineef na ko mu bokk ci ngëneel yi. Akuw melo wa di wu ñu xam fa rukkoo ba ànd ak jataay ba, lim na ko ñoñ-bànqaas yi. Gënal nañu xunóot ak yelu ko, njëkk ag suufe jëm ci rukkoo, yewwul. Dees na ko jàng ci aji-ñaareeli ràkka jullig suba doŋŋ, ginnaaw jeexug aw saar; wattandikul njuumte. Fóore ja kay aji-dégg fiq, doomu Habiib daganal na, tàbbig xunóot ginnaaw ab rukkoo yaw aji-xel-lu ji. Limal, ba-tey, ñaan ga ginnaaw taaya ju ñaareel; yal na amaleef la ag njub.                
Ba ca gën nag mooy ténq ya day jublu suuf. Am na ñuy samp baaraam yi mu jublu asamaan. Boo ci def baax na. 
Muy tekki “Boroom bi jéggal ma te yërëm ma” 
Aamiin gi ci suuf lañu koy wax. 
Ci julli gu ñu yelu. 
Mooy “Subhaana Rabbiyal Haziim wabi hamdihii” muy tekki “Tudd na sellug sama Boroom ànd ak sant” 
Muy “Subhaana rabbiyal ahlaa” di tekki “Tudd naa sellug Buur bu kawe bi”. Nga teg ca “Allaahuma ihfirlii …” ba mu jeex, di tekki “Yàlla yal na nga jéggal” 
Bëgg nañu booy julli suba yaw doŋŋ, boo jàngee Faatiha nanga ca teg saar bu nekk diggante Hujjraat ak Habbasa. Boo àndeek mbooloo jiite leen, bëgg nañu nga woyofal ndax mbooloo mi ñu feebar ak ñu yàkkamti mën nañu cee nekk. 
Saar ba nga tànnaloon suba. Lu mu ci mën a doon nañu nekk ñoom ñaar diggante Hujjraat ak Habbasa. 
Bu dee tàkkusaan ak timis, bëgg nañu nga jàng saar yu gàtt. Kon yaa ngi koy jëlee diggante Wadduhaa ba Naasi 
Gee moom saar bi du guddu te du gàtt. Yaa ngi koy tànn ci diggante Habbasa baWadduhaa. 
Nees ko leeralee ci xët yi weesu. 
Toog ci sa tànkub càmmooñ. Génne sa tànku ndijjoor, samp baaraam yi. Waaye biir baaraamu déy bi day féete suuf. 
Mooy “Allaahuma inaa nasta inu ka” ba mu jeex 
Boo jàngee Faatiha ak saar, bala ngaa rukkoo ngay def xunóot. Dafa am ñu ne dangay rukkoo ba siggi door a jàng xunóot. 
Njuumte bay dugal xunóot fees ko warul dugal. 
Moom nee na sañ ngaa rukkoo ba siggi ba wax “Sami allaahu liman hamiidahoo” dooga jàng xunóot, door a dem ci sujjóot ba. Mën nga cee jële ne boo fàtte woon xunóot ba rukkoo, dangay nég ba siggi ba jàng “Sami allaahu liman hamiidahoo” doog a sujjóot. 
Taaya ñaareel sunna la, Salaatu halan nabi ba nga cay teg sunna la. Naka ñaan ya cay tegu niki “rabbanaa aatinaa fiddunyaa” ak yi ci des yépp ngëneel lañu. 
 Dana nekk, ngir dollikug ñaan ga, di gën a gudd ci taaya ju njëkk ja yaw aji-xel-lu ji. Gënal nañu ag ndijjooru fa sëlmal ga; sunug yëngal baaraamu sànnikaay; mat na ag mat. Sib nañu sunug taxaw ci benn tànk ci lu dul yaggug jëf ja. Sib nañu sunug lëkkale ñaari tànk; ak def ci gémmiñ niki ñaari dëram walla ab dëram walla lu dul lii, ak geesu; ak gëmal bët cig julli ndare ñeel ngànt kem ngelaw mbaa xool lu araam, naka moom dees na sàkku ci moom ca boobee. Sib nañu wax “Laa xawla walaa xuwwata” ak “Bismilahi Rahmaani Rahiimi”, ci jullig farata, déet ci jullig naafila kem “Ahuuzu billaahi minachaytaani rajiim”. Ak lépp loo xam ne day jax-jaxal jëmm fas ug julleem, loolee lu ñu sib la; feeñ na ci poosam, ci ginnaawam, ci kanamam mbaa ci wetam; naka la ilimaan ja yaxale, Sib nañu xalaat fas ag julli ci mépp mbir mom àdduna, mu di aji-dikk. Lépp loo xam ne dana soxlaal wëliis ag ragal Yàlla fas ag julli, teet ko yaw waa ji.                
Taaya ju njëkk ji moom doo ca dolli “Abduhoo wa rasuuli ”. Bu ñaareel bi danga ciy teg “Abduhoo wa rasuuli ”, teg Salaatu Halan nabi, teg ca yeneen ñaan. 
Ilimaan moom day tàmbalee ci kanamam buy sëlmal wax “Assalaamu haleykum” daaneele ko ci sa wetug ndijjoor. Bu dee maamuun day wëlbatiku jëm ci wetug ndijjooram wax “Assalaamu haleykum”, bu ilimaan nekkee ci kanamam, mu jubale ko ab nuyyoo wax ko “Assalaamu haleykum”. Bu keneen nekkee ci sa càmmooñ, nga wax ko “Assalaamu haleykum”. Nga gis ne kon ilimaan benn yoon lay wax “Assalaamu haleykum” waaye maamuun mën na koo wax ñaari yoon ba ñett. 
Yëngal baaraamu sànnikaay (bob joxoñ) ci ñaari taaya yépp lay am. Waaye du am ci diggante ñaari sujjóot. Ñaari loxo yépp danga leen di tallal teg leen ci bëti-wóom yi. Waaye booy yëngal baaraam bi, loxob càmmoñ bi danga koy tàllal yemale baaraam yi teg ko ca kaw luppub càmmooñ bi. Teg loxob ndijjoor bi ci kaw luppub ndijjoor bi, waaye dangay lem ñetti baaraam yii (bob sanqaleñ, bob nombur ak bob digg bi), topp nga yemale te tàllal baaraamu sànnikaay bi ak bob déy bi. Waaye dangay teg loxo bi tegin woo xam ne ténq li du jëm suuf. Dangay wetal loxo bi. Bu ko defee ngay yëngal di jëmale càmmooñ ak ndijjoor. Waxuñu kaw ak suuf. 
Bu fekkee yaa ngi julli di koolaa (taxawee benn tank), bu fekkee yàggul sib nañu ko. Bu yàggee lool julli ga yàqu na. 
Nga laxase ñaari tànk yi itam sib nañu ko. 
Bu dee du yàq ci saar yi ngay jàng dara, sib nañu ko. Lu ko moy julli ga day yàqu. 
Bi ñu sib mooy geesu boo xam ne sa xar-kanam rek a wëlbatiku jëm ndijjoor mbaa càmmoñ, waaye sa jëmm wëlbatikuwul. Bu sa jëmm wëlbatikoo nag ba jubluwul pénku moom julli ga yàqu na. 
Niki jigéen ju yaram wi ne fàŋŋ ci biti. 
Am na ñu ne dees koo war a wax, am na ñu ne dees koo sopp, am ñu ne dees koo sib. 
Jullig naafila, boo koy tàmbali mën nga ne “Ahuuzu billaahi minachaytaani rajiim, Bismilaahi Rahmaani Rahiim”. 
Niki ab rajo buy wax. Waaye boo koy déglu ba xamatoo ñaata ràkk nga julli, julli ga yàqu na. 
Xalaat sa Boroom warta ëpp ba fàtteloo la foo tollu ci julli gi. Bu boobaa julli ga day yàqu. Yaxal na ci taalifam, ka nga xam ne xam na, naka ñeel na julli ag leer goo xam ne màgg na. Waaye naka googale leer dana fenk, ci moom, xolub aji-julli ku di aji-ragal Yàlla; yewwul. Ndeem dikkal nga ko, moom julli, noccil sab xol ci jile àddina ak li nekk ci biir mbooleseen. Te nga soxlawoo ci fuglanteek sa Boroom, ma nga xam ne danga julli ngir jëmmam ja; toppal ndigal. Nanga fas naka sa julli gi ag toroxlu la ci sujjóot, ci sag taxaw ak rukkoo. Julli gi daal ag toroxlu la ñeel Yàlla, yéem naa sellam ga, déet di ñeel ko benn aji-nuroo ci yii yëf, ak ñaan, ak sikkar, ak sàbbaal, ak woote, ba-tey, ak ug màggal, ak ug màggal ñeel ko ci suufe gi ak booy wax Allaahu Akbar; sàmmoonteel ak yépp. Nanga wattu ci julli ndax naka julli moo gën ci mbooleem jaamu-yàlla yi; kon màggalal mbiri julli. Bul bàyyi Séytaane ba muy fo ci sa xol; bul jeng ñeel Séytaane; deefilay yedd. Ngir naka moom Séytaane day far leerug sa xol, dana la xañ bànneex ci leeru julli. Dénk naa la ci biir julli gi ci saxoo ragal Yàlla ak dëddu ci mbirum àdduna ak ug toroxlu. Xamal ne naka moom julli dana terewëliis ay ñaawtéef ak lu ñu pakk ci lu dul ag nëbb Waaye lii nekk na ci sababug ragal, waxuma julli goo xam ne ci lu dul ragal; nanga ragal Yàlla te nga sori ag toqe. Nekkal di boroom sàkkoo dimmandikoo ci sa Boroom kay Aji-dimbalee ndax kat ndeem sàkku ngaa dimmandikoo ci ku dul Yàlla deesula dimbali.                
Laxdari 
Leer googu du fenk lu dul ci aji-julli bu ragal Yàlla. Bul defe ne képp kuy julli rek am leer googu. 
Sa xel mépp nanga ko def ci sa Boroom. Fuglu mooy “contrôler” ci làkku faranse. 
Boo fobee sa cër ci xar-kanam, muy li gën a tedd ci doomu-aadama, dëpp ko ci suuf si, nanga ci jublu toroxlu sa Boroom. 
Degg gi ngay degg doo yëngatu. 
Kenn nuróowul ak Moom. Kon Yàlla rek a ko jar. 
Booy sujjóot ak booy rukkoo. 
Jaamu-yàlla yépp bala ñoo ubbi di yër seeni téere, dañuy xool bob julli ba noppi. Bu yéwénee ñu door a jàll ci yi ci des. Bu yéwénul ya ca des kenn du leen xool sax. 
Booy julli, sa xel mii bul ko def ci Séytaane, muy jax-jaxal sam xel. Dangay def sam xel ci sa Boroom. 
Bànneex bi nga xam ne kuy yég leeru julli dakoy am, Séytaane dala koy xañ. 
Li ngay jàng nga koy firi di ci waaru. Boo ko mënt a firi ngay xalaat mbirum bàmmeel ak mbirum Allaaxira walla màggug sa Boroom. 
Booy julli nees ko sàkkoo, day dox sa diggante ak i ñaawtéef, ay moy Yàlla ak bépp bàkkaar. Koo gis muy julli te terewukoo def ay bàkkaar. Na xam ne sëgg ak siggi rek lay def waaye julliwul. 
Niki nga naan daa metti bu ma ko defee suba, tisbaar, tàkkusaan, timis ak gee. Fexeel ba julli yépp nga di leen def sa kem kàttan. 
Lu la jafe lu nekk, boo koy sàkku, nanga ko sàkku ci sa Boroom. Dog bii tuddeef na ci ; jullig aji-feebar cig taxaw ak ub jotaay ak seenub àtte ñoom ñaar ak la ca aju te dana war ci bépp mukàllaf mu xamlu masalay bile bunt ngir déet kenn di kuñu musal ci feebar. Ñeel na farata ciy mbir loo xam ne dees na ko lim muy juróom-ñaar fa ka nga xam ne xam na. Sunug jooxe farata ja ci yii waral na ko way-dégg fiq ña ak ug nekkam cig toftalu. Ñeent ci ñoom nekk nañu ci waral, ñett ci ñoom nekk nañu ci sopp. Ndaal ya nekk ci war mooy taxaw bañ a wéeru, topp taxaw ànd ak wéeru ba-tey Topp toog bañ a wéeru, topp toog ànd ak wéeru naka mu nekkee yaxug sunu sëriñ kay kilifa. Waral nañu toftale yile mbir ci ñi ñu togg jëf ñi cig toftale. Koo xam ne dana julli ciw melo te àttan na melo woo xam ne féete na ko kaw, àtte ba mooy yàqug julli goo xam ne feeñ na. Ndaal ñett ya nga xam ne soppeef na sunug toftale ñeel ko ca la nga xam ne tànneef na ko mooy jullig ka nga xam ne lott na wëliss yiici wetam ju ndijjoor ba topp càmmoñ ba cig toftale. Topp ca ginnaaw ba, ndeem wuute na nag ci yile ñett, aji-daganloona ko, xeeñtoof na. Topp sunug wéeru ga nga xam ne dana yàqu, ci moom, jullig aji-àttan taxaw; yewwul mooy sunug wéeru ci lëf la nga xam ne dana rot fas ug rotam ca ka nga xam ne dana rotal. Ndaal ndeem nekkul di rot doonte rot na lile lëf, loolu lu ñu sib la, nettali nañu ko. Ndeem danga daganal aji-àttan ab taxaw ag jekkeem ngir naafila, deefu la yedd. Waaye toog di naafila te mënoon a taxaw ci waxi jépp aji-xam, dees na fey ñeel ko ci genn-wàllug yoolub aji-taxaw.                
Juróom-ñaar yii 
Am na ñeent yoo xam ne danga leen a war a tegale. 
Ku mën a julli taxaw te doo wéeru, la la war mooy nga taxaw te doo wéeru. 
Jullig ka nga xam ne mënul benn ci ñeent yi ñu njëkk a lim. 
Jaaxaan waaye na tànk ya jublu xibla. Benn bi nga xam ne indiwuñ ko mooy mu dëféenu. Ca boobu, bopp bi mooy jublu xibla. Nga xam ne bu jugoon mën a jublu xibla. 
Bu fekkee mënoon ngaa tëddee wetug ndijjoor bàyyi ko tëddee wetug càmmoñ mbaa njaaxaanaay mbaa ndëfénaay, batey sag julli baax na. Ndax toftale yooyu dañ koo sopp. 
Wéeru mooy wéeru ca la nga xam ne, wéeru nga ca wéeruwin wu dëgër woo xam ne bu ñu dandale woon loolee nga ànd ak moom daanu. 
Koo xam ne mën naa taxaw naafila nga ne ko mu toog gappuru naafila, boo ko waxee deesu la yedd ndax dëppoo na ak 
 Daganal nañu tàbbi cig naafila ka nga xam ne jekki woon na, topp mu jóg ginnaaw loolee; xiyaasal. Waaye ndeem tàbbi nga naafila gi te yaw boroomug taxawaay nga, ca gannaaw ba nga jekki, déet yaw ngay boroomug yeddeel ndeem nekkoo woon di aji-tàbbi ànd ak yéene taxaw, bu boobaa dees na tere jekki ga fàww. Fey la nga xam ne nekk na ci am ndodd ci farata, waxal dees na gis ag waram cig gaaw. Daganut sàgganug ka nga xam ne toftalu na ci moom, war na ci moom ag farlu. Képp koo xam ne julii na juróomi julli bésbu nekk ci bés yi ci jullikaay bi, naka moom déet muy bokk ci way-sàggan yi; li fi nekk dees na ko lim ci way-farlu yi. Dees na ko fey ni mu faatee rek ca waxtuw teew, ag teew; safaan bi itam mooy waxtuw tukki. Way-yemoo la ndeem nekk na di aji-tukki fa ag peyam walla muy aji-teew; dana sàkku ag njub. Toftaleel cig war yaw aji-gis ji diggante ñaari julli yi di kojug teew ak aji-néewi way-faat ànd ak julli ga nga xam ne waxtoom teew na, ndeem nekkoo woon di aji-fàtte ca waxtuw fey ga; yaw mi xel-lu.                 
Daganal nañu ngay naafila tàmbalee ko gappuru, ginnaaw ba nga yeggalee ko taxaw. 
Boo yéene woon taxaw. Ba nga koy sañ daal mooy dangaa tàmbali taxaw te bi ngay tàmbali yéene woon nga ne ràkka bii dama koy taxaw bii dama koy toog. Loolu boo ko defee kenn du la yedd. Bu dee dangaa yéene woon taxaw ràkka yépp, taxaw yenn yi toog yenn yi, tere nañu la ko. Sañoon nga gappuru lépp walla nga tàmbalee gappuru eggalee taxaw. 
nekk ci am ndodd mooy li la war 
Faat moom fum la ware, bu ko négee waxtu weneen. Fi saa sa nga daa di war a fey. Ndax boo naan naa nég ba ngoon, xamoo ndax ngoon dina la fi fekk am déet. Te ame nga bor bi kon gaawal fey ko. 
Bu ñu nee bés nag guddi ak bëccëg lees ci jublu. 
Julli yi faat. 
Bu dee julli gi, bi nga nekkee cig teew nga ko leb, bu demee ba fekk la ci tukki, nga xam ne dangay wàññi, boo koy fey danga koy matal. 
Li nga xam ne bi ngay tukki nga ko leboon. Te bi ngay tukki danga daan wàññi say julli, ndax tisbaar, tàkkusaan ak gee ñaari ràkka lañu. Boo ñibbisee bay matal say julli, la nga leboon moom ciy ñaari ràkka nga koy fey. Kon lenn lu ne daal nanga ko lebee woon nga koy feyee. 
Bi mu koy fey. Mën nga cee dégge ne julli goo xam ne dañu koo war a biral niki timis, boo koy fey bëccëg itam danga koy biral. Jullig tisbaar, nga xam ne dañu koo war a yelu, boo koy fey guddi itam danga koy yelu. 
Ñaari julli yu di kojug teew (maanaam yi ñuy yelu ak yi ñuy biral), boo leen di fey danga leen di toftale, niki tisbaar ak tàkkusaan. Boo ko amee tisbaar ngay njëkk a julli door a julli tàkkusaan. Timis ak gee it ñoo bokk waxtu. Boo ko amee, timis ngay njëkk a julli door a julli gee. 
Boo amee julli yoo xam ne dafa bëriwut, yooya itam boo koy fey, danga koy toftale. Ci misaal suba, tisbaar, tàkkusaan, timis, gee. Boo leen di fey suba ngay njëkke, teg ci tisbaar, tàkkusaan, timis, mujjee gee. Ndaal aji-néewam ñeenti julli lañu ak lu ko yées, waxu ma lu kawe ñeenti julli; fas ña nga xam ne dëgërloo nañu seeni wax. Koo xam ne dana nekk di war ko ñeenti julli waxal mbaa lu ko gën a néew, na jublu fey leen doonte day génn waxtu julli ga nga xam ne waxtoom daa teew, naka xameef na ko mu sax ci yaxi boroom fiq. Daganal nañu ci bépp waxtu feyug julli; Tere nañu naafila koo xam ñeel na ko ag fey, kem naafila yoor-yoor, ak naafila weeru koor, waaye daganug Safaa ak Witar moom feeñ na. Kem ñaari julli iit yi, ak muurug weer, ak ñaari ràkkay fajar, ak jullig mbaaw, ak jullig muurug jant. Daganal nañu dajaleeg way-fey julli, ndeem yemoo na seenag julli cig ràññale; xiyaasal. Ku nekk di aji-fàtte limub la nga xam ne war na ca pey ga yaw aji-xel-lu ji, naka moom dana fey, dana julli ab lim bob du desal benn sikki-sàkka di ko gaar fàww.                
Bu ko ëppee, julli yu bari lañu koy jàppee. Kon boo amee bori julli yu néew, bu julli gi teewee te fàtte woo ko, dangay fey bori julli ya ba noppi door a julli waxtu wi teew. Boo ko fàttewul ba noppi julli waxtu wi teew. Boo noppee dangay fey bori julli ya ba noppi julliwaat waxtu wi teew ndax julli ga baaxul. Waaye boo ko fàttee ba julli waxtu wi, boo noppee dangay fey bor ya rek te doo baamuwaat julli ga. Bu ñu baree nag, dangay njëkke julli gi teew door a fey bori julli yi. 
Laxdari. 
Feyug julli moom amul waxtu. Bi ñuy wax naan araan na mooy julli bu jant bi tollee ci fenk ak ci so, naafilaa tax ñuy wax. Jullig farata moom taxul ñuy wax. 
Kenn du ami bor, feyagoo leen di maye. 
Mën ngaa ame bori julli farata ba noppi di naafila Safaa ak Witar . 
Tabaski ak Korite. Boo amee bori julli, mën nga leen a julli . 
Mooy jullig ñaanum ndox. Bu ndox ñàkkee. 
Ci misaal ñu bari ame borub tisbaar, ñu dajaloo, tànn kenn mu jiite leen ñu fey. 
Ci misaal, dañoo bokk ame tisbaar, mbaa ñu bokk ame tàkkusaan. Waaye waxuñu kii amee tisbaar kii ame weneen waxtu wu bokkul ak moom, ñu bokk julli. Dañuy bokk benn waxtu woo xam ne benn bés la. Waxuñu kee ame tisbaaru dibéer, kee ame tisbaaru gaawu, ñu di ko boole. 
Ku am bori julli te xamul lim ba, boo koy fey dangay julli ba mu wóor la ne ëpp lay def waaye du yées. 
Sunnaleef na, ngir jamaj joo xam ne feeñ na, ñaari sujjóot ngir ag dolli walla ag wàññi. Dolli ga moom, ñaari sujjóot nekk na ci ginnaaw sëlmalga; nekk na ginnaaw ñoom ñaar ag taaya topp sëlmal. Sujjóotal ngir wàññi njëkk sëlmal ginnaaw ab taaya te nga dolli beneen taaya. Ndeem wàññi nga topp dolli nga, sujjóotal njëkk sag sëlmal ci la nga xam ne sukkandikoo na ko. Ku fàtte sujjóotu xabla ba sëlmal, na ko sujjóot ndeem nekk na di aji-jege; nanga xam. Ndeem génn na jàkka ja walla mu nekk di aji-sori, loolee moom yàqug julli la ak sujjóot, ndeem loolee ëpp na ñetti sunna; ndeem nekkuko di ëpp loolu, du yàqu fas aji-xel-lu ja. Koo xam ne fàtte na sujjóotu bahda, na ko sujjóotal doonte ci ginnaaw ay at la, niki mu nettalee ko jële fa sëriñ sa. Cosaanu sujjóot mooy bàyyi ñaari sunna ak lu ëpp ñaari sunna; déet safaan ba ci lu dul ay nar. Ndaal farata, deesu ko jeŋ, ndare ci dikke ab farata ba nga xameene dees na ko fàttaliku. Ndaal ka nga xam ne nag wàññi na ci ngëneel, déet ag sujjóot di ko war ci lu mu mën a doon, wattul njàngat la. Benn sunna, déet sujjóot di ca war lu dul ag yelu ak ag biral yaw aji-namm ji.                
Jamaj mooy juum ci julli. 
Boo dollee mbaa nga wàññi lenn ci julli gi, dangay sujjóot ñaari sujjóot. Boo dollee, ñaari sujjóot ngay def ginnaaw sag sëlmal. Moom lañuy woowe sujjóotu bahda-salaam. Boo wàññee nag, ñaari sujjóot ngay def laata sag sëlmal. Moom lañuy woowe sujjóotu xabla-salaam. 
Boo juumee ba dolli lenn ci julli gi, boo sëlmalee dangay sujjóotaat ñaari yoon, taayawaat sëlmal. 
Waaye taaya ju gàtt lay doon. Ci “Abduhoo wa Rasuuli” rek lay yem. 
Su fekkee dangaa wàññi mel ni sunna soo xam ne ku ko wàññi danga koo war a sujjóotal xabla-salaam, dangay taaya ba fa nga daan waxee “Assalaamu haleykum” nga daldi sujjóot ñaari yoon te taaya joo xam ne ci “Abduhoo wa Rasuuli” rek lay yem, door a sëlmal. 
Boo boolee dolli ak wàññi, doo def ñaar yi, xabla-salaam rek ngay def. 
Julli ga yàqu na, dangay julliwaat geneen julli. 
Lu mel ni ab saw saar (bàyyi ab saar) ndax jàng saar bi sunna la, taxaw gi ngay taxaw sunna la, yelu ga walla biral ga sunna la. 
Ci misaal lu mel ni taaya, ñaar rek a fa nekk, muy jëmmi jàng taaya ji ak jotaay bi. Boobu mën nga koo bañ a sujjóotal boo ko fàttee lu yàgg te du tax sag julli yàqu. 
Jeŋ mooy defaraat mbaa « réparer » ci faranse. 
Saa soo yégee ne am na julli goo julli woon te fàtte nga ca farata, mëneesu koo sujjóotal xabla-salaam mbaa bahda-salaam, farata ba kay danga koy indiwaat rek. Nanga sujjóotal xabla-salaam ndeem yelu nga ci barabu biral, yaw mi nga xam ne xel-lu nga. Ndeem biral nga ci barabub yelu, nanga sujjóot bahda-salaam ci lu dul ag weddi. Ndeem wax nga ngir jamaj, nanga sujjóot bahda-salaam ginnaaw sag sëlmal ngir ug dolli gog feeñ na. Képp koo xam ne sëlmal na ci ñaari ràkka ngir jamaj, war na ci moom sujjóotug bahda. Koo xam ne dolli na ngir jamaj ñaari ràkka mbaa benn ràkka, day def bahda ci lu dul nar. Waaye ndeem dolleef na lu tollu ni ag julli, julli ga dana yàqu fas ka nga xam ne gëstu na. Nanga dikke, ndeem sikki-sàkka nga ci matug julli ga, nanga indi la nga xam ne dangay sikki-sàkka ci moom cig toftale ngir waxi sëriñ sa, ña di boroom dëppale. Nee nañu sikki-sàkka ca mànke ga mi ngi mel ni dëggal la. Nanga sujjóot ndeem sikki-sàkka nga niki ci ab sujjóot ginnaaw boo ko defee ginnaaw ba. Sëlmalal ndeem sikki-sàkka nga ci sëlmal te yàggul, te déet ab sujjóot di ca war. Ndeem jamona ji jegewul walla génn nga jàkka ja, julli ga yàqu na. Digëlal boroomug jax-jaxal mu bàyyi julli ga noonee, waaye duñu dikke ci bépp sikki-sàkka. Waaye war na leen, ci lu war, ñu sujjóot bahda-salaam ngir sopp goo xam ne dees na ko jublu. Déet lëf di war koo xam ne biral na ci xunóotam, waaye nag tey ko feeñ na di lu ñu sib. Niki aji-dolli ci ñaari ràkka aw saar, li ma ci jublu mooy ñaari ràkka yu mujj yi, ci lu ñu nettali.                
Jullig jooxal mooy julli gu ñuy def ci waxtoom. 
Dangaa juum ba wax. 
Niki dadoon julli tisbaar, def taaya ju njëkk rek daldi sëlmal. Bu noppee day bahda-salaam ndax sëlmal googee mu ci dolli. 
Niki ngay julli tisbaar def ko juróom-benni ràkka. 
Niki ngay julli tisbaar def ko juróomi ràkka. 
Ci misaal, boo fàttee ba def tisbaar, tàkkusaan mbaa gee juróom-ñetti ràkka julli ga yàqu na. Timis moom juróom-benni ràkka du ko yàq, ñeent a koy yàq. 
Bu fekkee yaa ngi julli di sikki-sàkka naan ñeent ràkka mbaa ñetti ràkka laa am, jàppal ne ñett nga am. Indil beneen muy ñeent ndax Yàlla kenn du ko jaamu ci sikki-sàkka. 
Booy sikki-sàkka naan mat na mbaa matul, jàppal ne matul. 
Bu dee danga julli ba noppi di wird, ab diir ngay sikki-sàkka ci sujjóot, dangay sujjóot, bu diggante bi soreewul. Bahda-salaam du la ca war. 
Boroomug jax-jaxal mooy koo xam ne, saa suy julli, xel ma dafa bon ba du xam ñaata ràkka la am. 
Xunóot moom ku ko biral, bahda mbaa xabla-salaam du la ca war. 
Xunóot cig teyeef moom sib nañu. 
Sib nañu ko it. Niki nii ab jaam bu julli ci gën gi mbindeef ngir dégg aw turam ci ka nga xam ne tudd na ko Muhammad, yal na ko Yàlla dolli xéewal te musal ko ak képp koo xam ne méng na ko. Moo xam loolee cig tey walla cig jamaj la, walla xew na cib taxawaay walla ab jotaay. Koo xam ne jàng na ñaari saar ci benn ràkka walla lu ko ëpp walla mu génn tukkee ca saar ba te mu sukkandiku ci weneen walla rukkoo na njëkk matug saar bi, déet sujjóot di war ci mbooleseen. Déet di ñeel aji-junju, ci julli gi ci loxo walla bopp, ab sujjóot guy aji-dikk. Képp koo xam ne baamu na Faatiha ngir digub jamaj goo xam ne gaar na, day sujjóot bahda-salaam; waaye ndeem lii xameef na ko ñeel ug tey, aji-feeñ ja mooy yàqug julli fa Laxdari. Boroomug suufe cig lunk jëm ci rukkoo, déet di ñeel ko ag dellu dem di taxawaat ngir fàttaliku aw saar. Waralal, koo xam ne fàttaliku na njëkk rukkoo ag yelu, mu baamu mbooleem la nga xam ne jàng na ko. Ndeem loolee daa nekk ci saar wa moom doŋŋ, mu baamu ko; déet sujjóot di nekk ci ginnaaw ba. Ndeem la ñu bàyyi ci Faatiha la, na baamu Faatiha te mu sujjóot bahda-salaam ngir dolli na loolee. Ndeem dana la faat [moom yelu ga] ci sababu rukkoo yaw fere wi, sujjóotalal ko, ngir bàyyi ag biral, njëkk sëlmal. Moo xam mu nekk ci Faatiha Kitaab, walla aw saar doŋŋ ci lu dul sikk.                
Koo xam ne dafa tàmm bu déggee Muhammad da cay teg « Salalaahu Aleyhi wa sallam ». Nekk ci julli am ku ne Muhammad, mu ne « Salalaahu Aleyhi wa sallam ». Loolee mu wax bu fekkee teyu ko sibuñu ko. Bu ko teyee sib nañu ko waaye dara waru ko ci. 
Mooy képp ku topp la mu daan wax mbaa la mu daan def. 
Bu toogee walla mu taxaw ci biir julli gi, dara waru ko ci. 
Dafa jàng benn saar jeexal ko ba tàmbali weneen. 
Ku jàng Faatiha teg ñaar mbaa ñetti saar walla mu génn aw saar ba tàmbali weneen walla mu rokkoo te saar ba mu tàmbali woon àggul, yooyépp sujjóot waru ca. 
Kuy julli, am kuy wax mu di ko joxoñ walla mu yëngal bopp bi jublu ci waaw walla déet, loola sujjóot waru ca. 
Faatiha ku koo baamu te teyoo ko, dangay bahda salaam. Boo ko teyee sag julli yàqu na. 
Boo demee bay waaj a rukkoo ngir ug fàtte. 
Boo jàngee Faatiha te waroon ca teg ub saar. Dem bay waaj a sëgg fàttaliku saar wa, bumu la tax a siggiwaat naan danga ciy teg uw saar. Dangay wéyandi rek, ndegam saar boobu sunna la, boo noppee def xabla-salaam. 
Koo xam ne daa jàng bay waaj a rukkoo, fàttaliku ne daa yelu li mu jàng fekk julli guñu war a biral la. 
ndax sañees naa jàng lu ëpp benn saar. 
Ndax daa jàng Faatiha ñaari yoon. 
Boo fàttalikoo yelu ga ginnaaw rukkoo ba. 
Ree ci biirug julli cig tey, dana ko yàq ci dëppook boroom xam-xam yi, niki jamaj itam wëliis dëppoo. Déet muy ree ci biirug julli ndare ku di boroomug càggante walla ku di aji-fo koo xam ne réer na. Aji-gëm nag ku di aji-sellal kuy boroomug ragal Yàlla, bu jógee jëm ci gépp julli, day sànni ci xolam wëliis mépp mbir mu di kojug àddina ak lépp loo xam ne du Buur bay Aji-làq nguur. Mu bàyyi àddina ak la ca nekk te du nekk di boroomug geesu ñeel lëf ci fii àdduna. Dana teewal ca xol ba ñeel màggug Yàlla kay Boroom mbindeef yi, ci waxi aji-dëggu ja ba xolam mujj di aji-lox, bakkanam tëy ngir ragal alkànde ngir ragal Buur bi Yàlla, màgg na te kawe na ag màggam, kay boroom asamaan ya di Aji-kawe. Mbiram day nekk niki waxi Omar [Fuutiyu] muy koo xam ne ñikkoo na ci ragal Yàlla ak xam-xam Nee na, ndeem tàbbi nga ci julli nekkal niki jëmm joo xam ne nekk na ci faatu. Lii mooy jullig way-ragal Yàlla ña, ña di ñuñu teral ca Àjjana, ña di way-texe. Yal na Aji-yërëme ja wërsëgal nu ag dëddu ak ug ragal Yàlla, ag kóolute ci képp ci nattu yi ak ug yéeg.  Déet di nekk ci muuñ nag sujjóot, du caagéenu baamug julli itam, yaw aji-namm ji. Jéggale nañu jooyi aji-ragal Yàlla, niki nii aji-néew ug noppi ngir déglu aji-xibaar, jàppal.  Koo xam ne dana taxaw tukkee ci ñaari ràkka njëkk ba mu laataa jekki walla njëkk taaya joj miineef na ko, te dana yewwu njëkk ag tàqalikook suuf loxo ya ak bëtu-wóom ya, na dellu jëm ca taaya ja.                
Juum ree itam dana yàq julli waaye nekkul ci dëppook boroom xam-xam yi. 
mooy làmboo na. Omar Fuutiyu, ay waxam lu mat a bàyyi xel la ndax ku ragaloon Yàlla la te amoon xam-xam. 
Ku faatu boo koy kaata du ko yég, du dégg ay wax bay ree. Sëriñ Tuubaa am na benn jëmmi jamono, mu woo mbooloo mi, dileen fonkuloo julli. Ne leen "Julli de nangeen ko fonk bu baax. Waaye dey naqari naa def lool ndax julli dëgg-dëgg de boo ko dee def, boo kàbbaree ñu foboon paaka di dàgg sa cër yi benn-benn doo ko yég. Moone dey mbooleem ñi toog dey, ku mën a jullee noonu am na fi. ". Ba mu ko waxee, xel yépp dem nañu ne moom rek a ko mën. 
Ragal Yàlla mooy du jóg ci Yàlla ba li mu digle doo ci ñimee bàyyi dara, li mu tere doo ci ñimee def dara. 
Muuñ cig julli moom dara nekku ca. 
Ki nga xam ne day julli di jàng Alxuraan di xalaat màggug Boroomam ak di xalaat ni sunu Boroom di tëkkoo ñiy moy Yàlla, ba mujj muy jooy ci biir julli gi. Jooyam yooyu moom, jéggal nañu ko ko, doonte day xëxët ca kaw itam. 
Koo xam ne daa nekk ci biirug julli, nit ñëw yàkkamti bëgg koo wax dara ba dem, mu tàmbalee wax mu ne cell dagg njàng ma ba déglu la muy wax ci diir bu gàtt door a wéy ci julli ga. Loolee jéggal nañu ko ko. Yàqul julli. Déet sujjóotug jamaj ca lu ñu nettali la ngir woyofug mbir mi ca lu ñu siiwe. Ndeem tàqalikoo na ak suuf nag, na wéy ci taxaw te mu sujjóot xabla-salaam njëkk sëlmalam ngir ag wàññi rot na Ndeem dellusi na ginnaaw tàqalikoo loxo ya ak suuf, àtteem ñaari àtte la fa ka nga xam ne wattu na xam-xam. Ndeem dellusi na njëkk ag yemoo, na sujjóot bahda-salaam ci anam wu mu mën a doon ci li nga xam ne dëggaleef na ko. Ndeem dellu na toog ginnaaw taxaw ga nag jonn, mbir mi muy lu ñu joyal, ag julleem ngir ug dolli gog dëggaleef na ko.  Koo xam ne wal na ngir jamaj ci julli, na sujjóot ci ginnaaw sëlmal ba yaw mbokk mi. Ndeem nekk na di aji-tey, lii lu ñuy tuddu, dana yàqu julléem ga ca lu ñu siiwal la. Jublu naa ci gémmiñ; bu tukkee ci bakkan nag, déet sujjóot di ci nekk ci lu dul wuute.  Ndeem tisli nga ci sag julli, bul soxlawoo naan “Alhamdulilaahi Rabbil Aalamiin” yaw mi nga xam ne xel-lu nga. Bul delloo ci ka nga xam ne ndokkeel na la; bul ndokkeel itam aji-tisli ci "Yarhamukallaa". Waaye gile bàyyi nekk na ci sopp; déet dara di war koo xam ne def na lu dul moom.  
               
Koo xam ne dadoon julli julli goo xam ne dafa am taaya ju nekk ca digg ba, mu def ñaari ràkka, bamu laataa toog mu jóg taxaw walla ba mu toogee ba mu laataa taaya mu jóg taxaw. Waaye bi mu tàmbalee di jóg taxaw, ñaari loxo ak ñaari bëti-wóom yi laataa tàqalikook suuf si, fàttaliku na ko daal di toogaat far jëm ca taaya ja. Kooka ñu ne sujjóot waru ca ndax li mu def lu woyof la. 
Bu fekkee léegi bi mu fàttee taaya ji ñaari loxoom ak ñaari bëti-wóomam teqalikoo na ak suuf, bumu toog kon, na wéy ci taxaw. Bu noppee nag mu def xabla-salaam ndax taaya jooju mu wàññi. 
Maanaam bamu laataa taxaw jonn la dellusiwaat. 
Ndax dafa dolli 
Bu noppee day def bahda-salaam ndax dafa dolli. 
Niki mu ne ëf. 
Bu dee moo ko tey, kon dolli na ci alif ak faa, looloo taxoon julléem yàqu. 
Bu dee ci bakkan la ko def, loolu tuddul wal, fuuftandiku lay tuddu. Boroom xam-xam yi wuutewuñu ne kooku sujjóot waru ko. 
Xam nga ne ku tisli daa war a wax "Alhamdulilaahi Rabbil aalamiin". Waaye boo nekkee ci julli ku tisli bul ko wax. 
Di tekki “Xeeti cant yépp ñeel na Yàlla miy boroom àddina si” 
Boo tislee mu ne la "Yarhammukalaa", bu ko delloo naan ko "Yaxfirulaahu lana walakum" walla "Yahdimuku laahu Yaslu baala kum". Dangay wéyal sag julli rek. 
“Yarhamukallaa” mooy yal na la Yàlla yërëm. 
Dañu koo sopp rek. Ndeem bóbbali nga fa sag julli, sakkal sa gémmiñ yaw sama mbokk ci sa loxo. Tuflil, ndeem namm ngaa tufli, ci sa mbalaan ci lu dul génne aw araf, kon danga yàq sag julli Koo xam ne xalaat na, lu néew, ngir am toj mbaa sobe soo xam ne sikki-sàkka na ci moom te gëstu na te ginnaaw ba nag wóolu na laab ga, déet dara di war ko ci dëppook way-xel-lu yi. Kem kii, ci àtte, koo xam ne geesu na fa ag julléem ngir jamaj sax na. Waaye tey geesu nag fa ka nga xam ne xam na, dees na ko sib muy lu ñu sib niki mu jiitu woon. Ndaal ka nga xam ne dëddu na xibla fas lii, na baamu googee julli fàww.  Koo xam ne dina julliwaale ak sooy walla mu xool lu ñu araamal, moy na Boroom mbindeef yi. Waaye julléem ga aji-wér la niki nii aji-sàcc lëf ci biirug julléem, jàppaale ko.  Sujjóotal bahda-salaam ndeem juum nga ci njàng moo xam ne dana dikk tukkee ci lu dul Alxuraan ci baat bu di benn, waaye ndeem dana nekk tukkee ci Alxuraan, déet sujjóot fa ka nga xam ne xel-lu na. Waaye bu soppee baat boo xam ne xameef na ko walla mu yàq maanaa ma, war na ko sujjóotug bahda.                
Ngir nga bañ a wax dara. 
Dangay génne sab musuwaar raay ko ci sa làmmiñ, tuflit ya taq ca. Waaye bul ne tëf ndax boo ko defee taa ak faa génn te kon nga yàq sa sulli. 
Booy xalaat naan ndax yor naa toj am yoruma ko walla ngay sikki-sàkka ndax yor naa sobeem déet. Ginnaaw am gëstu mu wóor ko ne yor na laab, loolu dara waru ci. Sujjóot waru ci. 
Mook ki nga xam ne day julli ba mu yàgg mu juum geesu xar-kanam bi doŋŋ waaye jëmm ji wëlbatikuwul, kooka tam dara waru ko. 
Geesu sa xar-kanam goo tey yàqul julli waaye sib nañu ko. 
Koo xam ne geesu na ba jëmm ji jublootul xibla. 
Ndax xamoon nga ne sàrti julli bokk na ci jublu xibla. 
Mooy “soie” ci faranse. Xeeti piis la yoo xam ne lu mel ni lënd yuy jóge ci sax wuñuy wax ci làkku araab “duudatul xasri”, moom lañuy dajale ràbb ci piis ba. Duudatul xasri xeetu sax la bu bari Misra (Esipt) lool. Ñoom dañu koy def ay tool yoo xam ne dañu leen ciy yar. 
Boo julleek sooy mbaa ngay xool lu araam (niki awra) mbaa ngay tafu, xamal ne moy nga Yàlla. Waaye julli ga moom teewul wér na. 
Bu dee dangay jàng Alxuraan, jàng Faatiha ba noppi, am nga ñaan yoo tàmm a teg ci Faatiha, nga jeexal Faatiha ba teg ca ñaan ga. Nga fàttaliku ne ci julli nga nekk doonte benn baat nga ca jàng. Bu ñaan ga bokkee ci Alxuraan sujjóot du la ca war. Bu ca bokkul nag danga koy sujjóotal bahda-salaam ndax danga koo teyul. Boo ko teyoon nag julli ga day yàqu. 
Su fekkee dafa jàng baat boo xam ne ci Alxuraan la bokk, waaye da koo soppi, jàngeewu ko nañu ko war a jàngee naka "Iyaaka nahbudu" mu ne "Iyaaka yuhbadu", walla mu yàq maanaa ma niki mu ne "Iyaaka tahbudu". Kon loolee ci Alxuraan la bokk, da koo yàq rek. Sujjóot bahda-salaam moo ko cay war. 
 Boroom ngëmment ci biirug julli, déet sujjóot di war ko, ndeem nekk na [ngëmment la] di aji-woyof yaw taalibe bi. Ndeem nelawam ya diis na, na baamuwaat julléem ga ànd ak njàpp la; sàkkul am njub.  Jéggal nañu ag wonk ñeel aji-feebar ci waxtu julléem; mokkalal sama woy. Am kemam xaddamiku ngir lor, amaa bu fekkee ngir dégtal nag, lu ñu sib la, xameef na ko. Waxal koo xam ne sàbbaal na ngir woote, nee ko def nga lu ñu sib ci lu dul werente. Waaye julléem ga moom aji-wér la, deesu ko digal ci sujjóot yaw mi nga xam ne xel-lu nga.  Ndeem taxaw nga ci biir um njàng te kenn gàggantiwu la yaw sama xarit ab aaya, taxaw nga tukke ci moom, bàyyi ko ca boobee, topp nga jàng la nekk ca ginnaaw aaya ba ngir nga wéy. Ndeem gàntal na ci yaw, rukkool waaye nag bul xooli ab kaamiil waxtu wa mu tàbbee. Waaye gile jàppandal ak gile tabe dana nekk ci saar wudul Faatiha. Waaye Faatiha nag ag matam dees na ko gis ci lu war xooli ab kaamiil walla lu dul kaamiil ci lu dul werente. Ndeem bàyyi nga ab aaya ci Faatiha te jàppandiwul ag dabaatal, sujjóotal xabla-salaam; nee ma waaw. Waaye ndeem bàyyi nga loo xam ne ëpp na ab aaya, yàqug sag julli dees na ko gis.  Koo xam ne ubbi na ci ku dul ilimaanam, xamal ne yàqu na ag julléem ca la gën a wér. Bul ubbi ci ilimaan njëkk mu koy sàkku walla mu yàq maanaa ma, kon deef na la dimbali.                
Xaddamiku ngir bëgg xaddamiku loolu jéggal nañu la ko, sujjóot waru la ca. Bu fekkee danga xaddamiku ngir bëgg a xamal nit ne yaa ngi ci biir néeg bi, sib nañu ko waaye yàqul julli. . 
Niki nga nekk ci julli, séen kuy dem nga bëgg koo woo, nga ne ko "Subhaanalaa" ngir bu geesoo nga woo ko. Loolee lu ñu sib la. 
Ndax sañees naa wax "Subhaanalaa" ci biir julli. 
Booy jàng ba yàgg nga gag te kenn gàggantiwu la, boo ko xamul dangay tëb aaya ba wax ba ca topp. 
Boo gagee te xamoo aaya ba ca topp, te kenn gàggantiwu la, dangay rukkoo. Waaye bul xool ab kaamil. 
Faatiha moom mëneesu koo jàng te du mat ci biirug julli. Moo xam dangay ubbi kaamiil xool ko ca walla àlluwa ju nekk sa wet gu ñu bind Faatiha walla daal foo ko mën a gàggantikoo. 
Boo bàyyee ci Faatiha lu ëpp benn aaya te mëneesu koo dabaatal, xamal ne sa julli yàqu na. 
Mooy gàgganti. 
Ku nekk ci julli, keneen ku dul ilimaanam gag mu gàgganti ko. Gàgganti ci sa ilimaan rek la la waree. 
 Ndeem wëndeel ga xalaat ba lu néew ci mbirum sa àddina, [xamal ne] wàññi nga yool ba. Ngir naka moom dees na ko lim muy lu ñu sib waaye nag du nekk di aji-yàq ag julli ndeem néewaleef na ko.  Waxal koo xam ne, daa puus aji-dox joo xam ne dana namm romb ci kanamam, déet sujjóot di ko war. Am kemam ku nekk di aji-sujjóot cig wet ñeel ab jë ñeel ko ci la nga xam ne feeñ na. Walla ab taxañ doŋŋ ak ñaari taxañ ca kaala ga ci kasril hayni bi. Nekkul dara di war koo xam ne not na ko am waccu [ba mu waccu], niki nii am ngall yéen taalibe yi.  Jamajug maamuun fas royub ilimaan, dana ko yenu ilimaan ja; ndare muy aji-dikk ci wàññig farata ci julleem ga, [loolu moom] du ko gàddu ilimaan ja wëliis ko, muy lu ñu joyal. Ndeem jamaj na walla gàllankooru na, ka nga xam ne roy na, walla naka moom gëmmentu na wëliis rukkoo, te moom, ci biir julli gi, ci ràkka bu njëkk ba, ab àtteem feeñ na di ñaari àtte fa ñoom sëriñ sa. Ndeem yaakaar na mu dabu ilimaan ja njëkk yékkatig bopp ba juge ci rukkoo ba, yaw fere wi tukkee ci sujjóot bu ñaareel, na rukkoo te na dab ilimaan ja; nekkal di aji-topp. Ndaal ndeem yakaarut dab ilimaan, na ko bàyyi te topp ilimaan ja, topp mu fey ci biralug ràkka boobee ginnaaw sëlmalu ilimaanam ab ràkka ba ca des yaw fere wi. Ndeem jamaj na, boroomug roy, wëliis sujjóot walla naka moom tanceef na ko walla gëmméntu na               
Boo nekkee ci biir julli di xalaat ci mbirum àddina. Xalaatoo màggug sa Boroom, xalaatoo maanaay Alxuraan ji ngay jàng, teewluwoo sa Boroom. Bu fekkee li nga ko def bariwul, loola sib nañu ko. Balaa yàq julli gi, day bari. Ni ñuy xamee ndax bari nag, mooy booy xalaat mbirum àddina ba xamatoo ñaata ràkka nga julli. 
Koo xam ne daa puus ku bëgg a jaar diggante ay tànkam ak fi muy dëpp ab jëwam, sujjóot waru ci. Yàqul ag julii itam. 
Niki noonu ki nga xam ne itam bi muy sujjóot wetug jë bi la sujjóotee, xayna digg jë bi daa am metit bu ca nekk ba tax mënu caa sujjóot, walla bi muy dem bay sujjóot kaala ga dafa téqarñiku mu sujjóot ca kaw benn taxañ ba walla kaw ñaari taxañ ya. Loolu dara waru ci, yàqul ag julli. Sujjóot itam waru ca. 
Maamuun bu dee day julli nekk ci ginnaaw ilimaan, su bàyyee loo xam ne budoon moom sujjóot da cay war te ilimaanam bàyyiwuko. Xamal ne ilimaan dakoy gàdduwaale. Ba mu des nag mu wàññi farata joo xam ne ci julli gi la bokk. Farata moom ilimaan mënu koo yenul maamuun. Bu noppee na ko indi ngir ag julleem mat. 
Ki nga xam ne dafa jamaj walla dañu koo tanc (maanaam dafa am gàllankoor) walla mu doon nelaw ba ilimaan rukkoo te moom rukkóowul. Bu fekkee ci ràkka bu njëkk ba la nekk, kooku ñaari àtte lañu koy indil. 
Kon kooku bu fekkee yaakaar na ne ilimaan balaa yékkati bopp bi tukkee ci sujjóotu ñaareel bi ci ràkka boobee mu nekk, mën na fee rukkoo fekkisi ko te du siggi, kon day gaaw rukkoo dem fekki ko, dabi ko. Noonu la koy lijjantee loolii. 
Waaye bu yaakaaree ne mënu fee rukkoo fekki ilimaan ci sujjóotub ñaareel bi te du siggi, rukkoo ba dafa koy bàyyi te fekki ilimaan fa mu tollu. Bu ko defee bu ilimaan sëlmalee nag, mu indi beneen ràkka buy wuutu ràkka boobee mu bàyyi woon ab rukkoo. 
 ba tuxu na ilimaanam jëm ci ràkka ba ca des, kon na ko sujjóot te mu gaawtu ndeem yaakaar na dab [ilimaan] njëkk muy rukkoo boo xam ne xameef na ko; ndeem yaakaarul [ne dana dab ilimaan njëkk rukkoo bi], na jiitu woon rek la koy lijjantee. Waaye fu mu feyee ràkkaam ba, déet di war ko mu sujjóot ca la nga xam ne tuxaleef na ko Ndare ci sikki-sàkka ci rukkoo walla ci sujjóot; naka moom kon dana sujjóot bahda-salaam yaw taalibe bi.  Nekkul di war dara koo xam ne rey na niki jiit joj jublu na ko, xel-lul feek yàggalul jëfam walla jengul wëliis xibla, dog ga ca foofee xelloo na ko. Waxal, ñeel koo xam ne sikki-sàkka tàbbi na ko ci kaw gi mu nekk witar ak aji-ñaareeli safaa, nettali nañu ko sag def [ràkka bii ngay sikki-sàkka naan] ñaareel ñeel safaa ànd ak sujjóot bahda-salaam ci yoonu Islaam. Topp war na ko ginnaaw loolee witar; naka la yaxale ci moom aji-dégg fiq ja kay fóore. Waxal ñeel koo xam ne wax na diggante [Safaa ak witar] ngir jamaj, déet di war ci moom dara. Ndeem nekk na ci tey, moom lu ñu sib la fa ña nga xam ne xam nañu.  Aji-dab lu yées ab ràkka ànd ak ilimaanam te mu nekkoon di tàbbi ca julli ga di ku ñu jiitu, bu sujjóotee xabla-salaam walla bahda-salaam ànd ak ilimaan, ag julleem yàqu na; yal na nga am ag yaatu. Waaye ndeem dab na ànd ak ilimaan ab ràkka bu di aji-mat walla ñaari ràkka, sàmmal,                
Ki nga xam ne dafa sujjóotul ndax dañu koo tanc walla dadoon nelaw, ràkka bi ñu nekk sujjóotagu ko, ilimaan jàll ca ràkka ba ca des, kon léegi day gaaw sujjóotal ràkka bi ilimaan juge bu fekkee yaakaar na ne mën naa dab ilimaan balaa rukkoo ci ràkkab ñaareel ba nga xam ne ca la jëm. Bu yaakaaree ne mënu fee sujjóot fekki ko ca ràkka boobee balaa rukkoo, kon na mu lijjantee woon bu njëkk ba la koy lijjantee. Mooy day bàyyi ràkka boobee, bu noppee indi beneen ràkka bu koy wuutu. 
Bu feyee ràkka boobee nga xam ne moom la bàyyi woon sujjóot ba noppi, sujjóotaat bahda-salaam waru ko. Walla book dafa sikki-sàkka naan rukkoo na am rukkoowul walla sujjóot na walla sujjóotul, kon kooku day rukkóowaat. Bu sikki-sàkkaa sujjóot bi nag day sujjóotaat. Kooka bu noppee nag dana sujjóot bahda-salaam ndax mën naa am rukkoo boobee defoon na ko te kon defaat gi dollent lay doon. Mën naa am it ne sujjóot boobu muy sikki-sàkka defoon na ko, kon sujjóotaat gi dollent lay doon. Kon kooku foofu rek lay sujjóotee bahda-salaam. 
Boo gisee waa juy julli safaak witar, dem ba ca ràkka ba nga xam ne danaan ci ràkkab ñaareel laa nekk walla ci witar laa nekk, nee ko sikki-sàkka ji dangay dem ca la la gën a wóor. Kon soppi ko ñaareelu safaa daldi sëlmal door a julli ràkkab witar. Waaye nag boo noppee danga sujjóot bahda-salaam ndax mën naa am julli woon nga ràkka boobu ngay sikki-sàkka. 
Ku fekk ilimaan mu nekk ci ràkka bu mujj, fekk na ko mu rukkoo ba siggi ba wax “Sami Allaahu liman hamiidahu”, mu kàbbar fekkisi ko àggaleek moom. Kooka bu ilimaan di sujjóot xabla-salaam walla bahda-salaam mu ànd ak moom sujjóot, julleem yàqu na. na sujjóot xabla-salaam ànd ak ilimaan te mu yéexe sujjóotug bahda-salaam ba ci matug julleem [ga muy mottali]. Ginnaaw bu mu sëlmalee dana sujjóot. Waaye ndeem wuute na ak lii, muy aji-tey ko, yàqug julli la gog miineef na ko. Waxal ku ñu raw, gaar na ko ginnaaw ilimaan jamaj, yaw dey niki aji-julli la moom doŋŋ. Ndeem toftaloo na ci ku ñu jiitu tukkee ci ilimaan aji-waral kojug bahda dana gaar, ak kojug xabla bu tukkee ci boppam, kojug xabla dana ko doy naka la dikkee ca toxal ga. Koo xam ne fàttaliku na ab rukkoo ci biir ug sujjóot, na dellu, mbir mi muy aji-taxaw ca la nga xam ne siiwalees na ko. Dees na sopp mu baamu dara ci njàng ma; yal na fegaleef la am waccu. Topp, ndeem dellu na mbir mi muy aji-taxaw nag, mu rukkoo te mu sujjóot bahda-salaam, ngir ug dolli gog tàbbi na. Koo xam ne fàtte na ñeel ab sujjóot te tàbbi na ag fàttalikoom ginnaaw taxaw ga, na dellu jëm ca jotaay ba te mu sujjóot ndeem nekkutoon di jekki cag njëkk ca ka nga xam ne xel-lu na. Ndeem fàtte nga ñaari sujjóot yaw aji-xel-lu ji, rotal te sujjóot te doo jekki, kon danga jot njub ga. Sujjóotal bahda-salaam ci mbooleem loo xam ne tudd naa ko ngir dolli goo xam ne xameef na ko. Ndeem fàttaliku nga sujjóot ba, ba di bu ñu fàtte yaw aji-julli ji, ginnaaw yékkatig bopp ba 
               
Ku am ci iliman benn mbaa ñaari ràkka, bu ilimaan di sujjóot xabla-salaam, day ànd ak moom waaye bu ilimaan di sujjóot bahda-salaam, ilimaan a sëlmal waaye moom sëlmalagul, day eggale ba julli lañu ko rawee woon door a julli bahda-salaam. 
Bu sujjóotee ànd ak moom te tey ko (négul ba àggale), kon julleem yàqu na. 
Ku jamaj ba muy fey la ko ilimaan rawee woon, nee ko na ko defar niki buy julli moom doŋŋ. Waaye ilimaan du la ko mën a gàddul. 
Ku ñu jiitu nga xam ne ba mu jógee bay fey la ñu ko rawee woon, fekkoon la ilimaan jotoon a julli mu ànd kook moom, am na ca loo xam ne dana ca sujjóot bahda-salaam (te xam nga ne loolu day nég ba eggale door koo sujjóot). Bi muy àggale di fey lañu ko rawee woon far mu jamaj bob war na caa sujjóot xabla-salaam. Kon bahda-salaam boobee mu waroon a ànd ak ilimaan, dakoy bàyyi te sujjóot xabla-salaam bi. Duñu boole ñaari sujjóot yi. 
Bu fekkee danga dem bay sujjóot fàttaliku ne yaw kat rukkoowoo, dangay delluwaat taxaw door a rukkoo teg ci nga sujjóot. Waaye doo taxaw rek daldi rukkoo. 
Boo siggee dangay jàng tuuti door a rukkoo. 
Maanaam lii nga jàng bañ a génn sam xel. 
Bu delloo ba taxaw, ba jàng dara ba rukkoo nag, bu sëlmalee na sujjóot bahda-salaam ndax def yooyu mu doon def ag ndollent la. Ndollent boo ko defee ci julli te jamaj waral ko, dangay sujjóot bahda-salaam. 
Koo xam ne day julli, ràkka bi war a am ñaari sujjóot, nga sujjóot benn sujjóot, daldi jóg taxaw dem ci ràkka ba ca sës. Waaye bi nga taxawee nag nga fàttaliku ne benn sujjóot nga def ci ràkka bi jàll, dangay dellu daldi toog sujjóot (boo defutoon jotaay boobii, ndax ñaare jotaay bi, ku ko def doo fàtte sujjóot bi) door a dellu ci ràkka ba ca topp. 
Bu fekkee ñaari sujjóot yépp nga fàtte ci ràkka bee jàll, bi nga demee ba ci ràkka bi ci topp nga fàttaliku ko. Boo koy fey, dangay rot rek sujjóot ñaari sujjóot waaye doo fa toog ab jotaay doog a def sujjóot ya. Bu dee benn sujjóot la, ngay toog door a sujjóot. 
Yii ma la wax yépp nag, moo xam dangaa fàtte ab rukkoo ci jamono yi ngay sujjóot walla dangaa fàtte benn sujjóot walla ñaari sujjóot yépp nga fàtte, soo ko defaree ba noppi nag, nanga sujjóot bahda-salaam ndax xamal ne dolli nga ci loo xam ne bokkutoon ci julli gi. Mooy loolee nga def, defaat ko, dollent la te dollent boo ko defee ci julli te jamaj waral ko, dangay sujjóot bahda-salaam. 
tukkee ca ràkka ba nga xam ne méng na ko, wéyal ci sag julli ci waxi ku ñu gërëm ka. Li mu ci jublu, bul nekk di aji-dikke ci bile sujjóot; li fi nekk wacc ko te nga dolli ab ràkka, mbir mi ngay aji-jokk te sujjóotal xabla-salaam ngir ug wàññi gog tàbbi na ànd ak ndollent, kon danga nekk di aji-topp sunna. Lii nag ndeem feeñ na ci ñaari ràkka yu njëkk ya te fàttaliku na ko ginnaaw bi mu jullee ràkkab ñetteel ba. Ndeem nekkul ci ñaari ràkka yu njëkk yi mbooleseen, kon na sujjóot bahda-salaam ci la nga xam ne déggeef na ko. Walla mu nekk tukkee ci [ñaari ràkka yu njëkk yi] waaye fàttaliku na ko njëkk fas ràkkab ñetteel ba ngir faatul aw saar walla ab jotaay, waaye lii nag lu sew la ñeel koo xam ne dina xiyaas. 
Jamaj ci pey yaw samab xarit niki jamaj ci jooxal ca la ñu toxal. Jamaj itam ci naafila, niki jamaj ci julli farata ndare ñeel juróom-benni yoon dana dikk. Faatiha ak uw saar ak biral ak dolli ab ràkka, niki nii yelu. Niki nii fàtte lenn ci ab ponk ci sàrtu ab yàggam, naka mu nekkee ci yax bi.                
Loolu boo ko defee dangaa boole wàññi ak dolli. 
Sunna mooy boo boolee wàññi ak dolli, dangay notal wàññi ga, sujjóot xabla-salaam ngay def waaye bahda-salaam ba doo ko sujjóot. Bu fekkee dangay julli jóge cib ràkka dem ca ràkka ba ca sës, topp siggi nga ca rukkoo ba ba wax “Sami Allaahu liman amiida”, door a fàttaliku ne ràkka bee nga jóge kat fàtte woon nga ca ab sujjóot, léegi dangay wéyal sag julli waaye sujjóot bi moom doo ko indeeti. Bu ko defee ràkka boobee nga fàtte woon sujjóot, dangay jàpp ne julliwoo ko, nga wacc ko. Boo àggalee nga daldi dolli beneen ràkka boo xam ne moom ngay feyee ràkka boobee nga bàyyi woon ab sujjóot. Soo noppee nag nga sujjóot xabla-salaam ndax boole nga wàññi ak dolli. 
Xam nga ne ginnaaw julli nga ñaari ràkka ba dem ci ràkka ñetteel bi ba julli ko ba noppi; bu ñetteel boobee ngay jàppee ab ñaareel ndax léegi tàbbi nga ci sab ñeenteel. Te léegi kon jéll nga taaya ju njëkk. Bu ko defee ràkkab ñetteel bii itam julli nga ko te jàngoo ciw saar. Moo soppiku di sa ràkkab ñaareel. Te ràkkab ñaareel bi dañu cee waroon a jàng aw saar. Batey kon bàyyi nga aw saar, kon wàññi nga. 
Su fekkee nag nekkul ci ñaari ràkka yu njëkk yi niki ràkkab ñetteel ba ca nga bàyyib sujjóot walla ràkkab ñeenteel ba, kon dangay daldi indi beneen bu ko wuutu waaye julli gi dara mànkewu ci luy waral ngay julli xabla-salaam. Waaye dolli googee nga dolli mooy waral ngay julli bahda-salaam. 
Waaye sujjóot walla rukkoo bi nga bàyyi, yaa ngi ko bàyyi ci ñaari ràkka yu njëkk yi, waaye bi nga laataa fas ràkkab ñetteel bi fàttaliku nga ko. Kon xam nga ne ràkka ba danga koy daldi jàppe ab ràkkab ñaareel. Kon bu ko defee nga jàng ca Faatiha ak uw saar te nga daldi taaya. Kon loola lenn loo wàññi amu ci, kon bahda-salaam ngay def ndax dolli nga def waaye wàññiwoo. 
Boo ko seetloo lu sew la. Danga koy faram-fàcce door koo mën a dégg. 
Julli gi ngay def ci waxtoom ak julli ga ngay julli di ko fey, ñoo bokk ni ñu leen di defaree boo ca juumee. 
Juum ci naafila ak juum ci farata ñoo yem bamu des juróom-benn yii nga xam ne wuute nañu, boo ko juumee ci farata ak boo ko juumee ci naafila. 
Jàngoon nga ne fàtte ponk lu yàgg day yàq julli. 
Ku fàtte Faatiha te mu fàttaliku ko ginnaaw bi mu rukkoo waaye mi ngi ci naafila, Dana wéy ci julli ga, topp dees na sunnaal sujjóotu xabla-salaam. Safaanoo na ak farata, naka moom [farata] da koy wacc, dana dolli beneen ràkka bu ko wottee. Dana wéy te dana nekk loolee niki mu wéye woon ag leeralam foofee. Ndeem fàtte nga aw saar walla biral te yaw yaa ngi ci naafila walla ag yelu. Topp fàttaliku nga ginnaaw boo rukkoo, wéyal te déet di la war sujjóot ci safaan doonte gaar na aji-julli farata, naka moom na ko sujjóot niki mu wéye woon. Ku jóg jëm ci ràkkab ñetteel ci naafila, ndeem fàttaliku na [ne dem na ci ràkkub ñetteel] njëkk ba mu laataa fas rukkoom, mu yékkati bopp fii tukkee ci rukkoo ba ci nettali gi; na dellu di aji-jékki ngir la nga xam ne dees na ko sàkku foofee, [bu noppee] dana sujjóot bahda-salaam ngir jamajam. Wéyal te dolli ràkkab ñeenteel, topp nga sujjóot xabla-salaam ndeem rot nga ginnaaw fasug ràkka ba. Ci safaanug, doonte dana tàbbi ñeel ka nga xam ne dafa nekk ci jullig farata, naka moom day dellu jëm cib jotaay ci waxtu woo xam ne fàttaliku na ko, dana sujjóot ginnaaw sëlmalam ngir dolli goo xam ne dana rot.                
Danga doon naafila fàttee jàng Faatiha te ba nga koy fàttaliku rukkoo nga ba noppi. Kon ràkka bi fasu na. 
Kon Faatiha foofu, xam nga ne bu doon jullig farata ràkka ba day yàqu, waaye bu dee naafila mën nga koo sujjóotal xabla-salaam te du tax sa naafila yàqu. 
Kon jullig farata moom beneen ràkka ngay indi bu ko mën a wottee (wuutu). 
Waxoon nañu kon soo ko indilee beneen ràkka nga daldi wéyal sag julli. 
Xam nga ne aw saar, biral walla yelu boo ko fàttee dangay sujjóot xabla-salaam 
Yii ñu la wax bu fekkoon julli farata ngay def danga leen di sujjóotal waaye bi muy naafila te ginnaaw rukkoo nga ko door a fàttaliku, wéyal rek. Waaye doo ko sujjóotal te du tax sag naafila yàqu. 
Bu xasee siggi ba ne "Sami Allaahuma liman amiida", fii moom la ràkka bi door a fasu. Waxuñu la fañ la waxoon ne la boo sëggee rek ràkka ba fasu na. Bu fekkee ci naafila la, nga dem ba ci ràkkab ñetteel ba te xam nga ne naafila ci mashab imaam Maalik ñaari ràkka ak sëlmal la. Yaw nga fàtte ko ba dem ca ñetteel ba… 
La ñuy sàkku mooy jotaay ba daldi sëlmal. 
Ndax taxawaay boobee nga ci dolli ci ñaari ràkka yi te jotagoo rukkoo. Te ku dolli dangay sujjóot bahda-salaam. 
Ginnaaw léegi siggi nga ci ràkkab ñetteel ba ba wax "Sami Allaahuma liman amiida", foofu doo delluwaat di toog di taaya ak sëlmal. Dangay wéy indi beneen ràkka muy ñeenteel, nga door a taaya te sëlmal. Bu dee naafila noonu ngay def. 
Su fekkoon tey jullig farata niki ñaari ràkkay suba, nga dem ba ca ràkkab ñetteel… 
Moom foo ko fàttaliku, doonte fas nga ràkka ba itam, siggi nga ci ràkkab ñetteel bi ba wax "Sami Allaahuma liman amiida" itam, dangay delluwaat ndax jullig suba du doon ñetti ràkka, ñaar lay doon. Lii nga ci dolli lépp kon, jamaj la. Moo tax mu ne… 
Ndax loolee nga ca dolli, duñu la may nga cay dolli beneen ràkka muy ràkkab ñeenteel nga jàppe ko jullig suba. Ndax jullig suba du ëpp ñaari ràkka. Waaye bu doon naafila moom, boo xasee fas ràkkab ñetteel ba siggi wax "Sami Allaahuma liman amiida", duñu la may nga dolli beneen bu ñeenteel door a sëlmal. Kon gis nga ne foofu, ni ngay defare ñaari ràkka yoo juum dem ci ñetteel ba te muy naafila ak ñaari ràkkay farata bokkuñu. Am nañu ag wuute. 
Ku fàtte ab poonk ci naafilaam goo xam ne feeñ na kem ñaari rukkoo walla sujjóot dees na ko xalam; te tàbbiwul ag fàttalikoom ba mu sëlmal te yàgg na, moom déet dara di ko waral. Wuute na ak lii, doonte rot na nekk ci farata; dana baamu ci lu dog fàww.  Képp koo xam ne dog na ag naafila cig tey walla ràkka mbaa sujjóot waxtu wu mu tàmbalee na bàyyi ci moom te na ko baamu fàww ngir ag waram feeñ na ginnaaw tàmbali ga.  Boroomug binni ndeem tuddul ciw araf, déet dara di ko war, mbir mi muy lu ñu joyal.  Ndeem jamaj na ilimaan cig wàññi walla dolli ngir ug fàtte, te yaw yaa ngi ci ginnaawam, sàbbaalal ci moom yaw ki ñu jiite ngir mu yewwu. Ndeem dana jóg [moom ilimaan] tukke ci ñaari ràkka njëkk ba mu laataa jekki, sàbbaalal ba-tey. Waaye nag, ndeem tàqalikoo na ak suuf ci loxo ak bëti-wóom, xeeñtu ko yaw aji-roy ji. Jógal ndeem jekki na ci [ràkka] bu njëkk ba, ilimaan, mbaa ci ràkka bu ñetteel ba, deefu la yedd. Lu mu ci jublu, bul nekk di ànd ak ilimaan ci jotaay ba ngir naka moom déet muy ay barab ñeelub jotaay. Ndeem ilimaan sujjóot na, ci jullig ñeenti ràkka, benn sujjóot doŋŋ ngir jamaj gog rot na sàbbaalal ci moom te bul jóg di ànd ak moom feek ragaloo fas as rukkoo, topp ko.                
Bu doon ci julli farata, boo fàttee sujjóot walla rukkoo sëlmal lu yàgg door koo fàttaliku, moom julli gi yépp ngay baamuwaat. 
Naafila moom boo ko xasee tàmbali dalaa daldi war. Boo ko daggee di nga ko tàmbaliwaat. 
Mooy nga óbbali. 
Nee ko "Subhaanalaa" 
Ngir mu xam li mu dolli mbaa mu wàññi ko. 
Bu fekkee dadoon julli julli gu am taaya ju njëkk ci misaal, mu am ñaari ràkka, toogul taaya lu dul mu dem ci ñetteel ba, kooka danga koy sàbbaal ndax mu toog ndax foofu dafee war a taaya. 
Waaye bu dee ñaari ràkka ya, ba mu ci jógee jëm ci ñetteel ba, ay loxoom ak i bëti-wóomam laalatuñu suuf. Loolu foofu bul ko sàbbaal. Dangay jóg ànd ak moom. 
Bu ilimaan amee ràkka bu njëkk daldi toog taaya 
Tey julli jullib ñeenti ràkka. Mu am ñetti ràkka daldi toog defe ne matal na. 
Ndax benn ràkka kenn du ca taaya. Niki nii ñetteelu ràkka bu jullib ñeenti ràkka. 
Bu fekkee léegi sàbbaal nga ko, taxul mu xam yàq gi mu yàq, bu jógee dem ci beneen ràkka, bul ko fekki ndax benn sujjóot la def. Kon yaw dangay toog, sujjóot sa sujjóotub ñaareel. Waaye bu fekkee yaakaar nga ne boo ko fa defee, ràkka ba mu dem dana sëgg ba siggi ba wax "Sami Allaahu liman amidahu", dangay bàyyi loolu te topp ko. 
Topp cib ñaareel walla ñeenteel, bul jekki ginnaaw loolee ànd ak moom. Dollil, bu sëlmalee, beneen mu wottee bi nga xam ne wacc nga ko ci la nga xam ne wéy na. Nekkal di aji-jokk te nga sujjóot xabla-salaam ngir boole ag wàññi ak dolli, wattul wax ja. Ndaal mbooloo, sopp nañu ñeel leen jiital kenn, dana mottali julli gi ci ñoom.  Ndeem sa ilimaan dolli na ab sujjóot bu di kojug ñetteel mbaa bob ñeenteel, bul sujjóot ànd ak moom. Li fi nekk, sàbbaal ko, bul dikke ci loo xam ne dana nekk ab dolli goo xam ne xameef na ko ci julli gi. Ndeem illiman jóg na ngir ug dolli, topp ko aji-wóolu lu waral taxawaay ba. Am kemam boroom sikki-sàkka ci taxawaay ba, te na jekki ka nga xam ne wóolu na ndollent la, xiyaasal. Ndeem jekki na, ka ñu digal cig taxawaay, mbaa mu taxaw, ka ñu jekkiloo mu nekk ci wax ji, julli képp ci ñoom ñaar yàqu na ci ñaari melo yi, fas ka nga xam ne dégg na.  Ndeem iliman sëlmal na njëkk ag matug julleem ngir ug jamajam wëliis ag réer, Na ko sàbbaal, ka nga xam ne ma nga ca ginnaawam, ndeem ilimaan dëggal na ko [ca la mu sàbbaal] ci xam ug wàññi woo xam ne dana gaar. Na daldi matal ag julleem, topp ginnaaw ag sëlmalam na sujjóot; yal nanu am ag njub. Waaye ndeem deŋŋi-deŋŋi na, ndeem xibaareef na ko [moom ilimaan], na laaj ñaar ñu maandu ngir ñu saxal. 
               
Bu ko defee ràkka boobee mu jóge ci ràkka bu njëkk ba (xam nga yàqu na), kon bu amaatee ràkkab ñaareel, toog defe ne taaya ju njëkk ñëw na, bul taaya ndax xam nga ne bee baaxul. Benn ràkka ngay jàpp ne moom nga am. Bu fekkee daa defe ne am na ñeenti ràkka ba tax mu toog di sëlmal itam, kon yaw dangay mottali. 
Ni nga boolee wàññi gi mooy ràkkab ñaareel boobee moo soppiku di ràkka bu njëkk (taaya jooju mu fa def moo baaxul). Ràkkab ñetteel ba moo soppiku doon ràkkab ñaareel. Fa mu waroon taayaa te taayawu fa, kon wàññi na. Ràkkab ñeenteel boobu mu jàppee ñeeteelu ràkkaam, xam nga ne mooy ràkkab ñetteel kon taaya jim fa taaya baaxul. Looloo tax wàññi na. Te ràkka ba muy julliwaat itam da koo dolli. Kon boole na dolli ak wàññi. Kon day sujjóot xabla-salaam. 
Mbooloo mi bu leen wóoree ne ilimaan am na ràkka boo xam ne bàyyi na ca farata ba ràkka ba yàqu, bu ilimaan sëlmalee, dañuy tànn kenn ci seen biir mu eggaleel leen ràkka boobee. 
Boo gisee ilimaan sujjóot ñaari sujjóot di ca teg bob ñetteel mbaa bu ñetteel ba cay teg bob ñeenteel te mu wóor la ne da ko caa dolli, buy sujjóot bul sujjóot ànd ak moom. 
Boo nee ko "Subhaanalaa", bu ko xamul itam bul ko topp. 
Ki xam li tax ilimaan taxaw ak ki war a toog, ku ci def safaanug li ñu la digal, sag julli day daldi yàqu. 
Maanaam ilimaan su fekkee dafa sëlmal te julli gi matagut ngir ug jamaj. Ki nekk ci ginnaawam te xam ne daa juum daldi koy sàbbaal. Ilimmaan ànd ak moom ci sàbbaal ga xam ne julli gi daa matul. Kon bu noppee, moom ilimaan, day mottali julli ga teg ci bahda-salaam. Maamuun itam noonu lay def. 
deŋŋi-deŋŋi mooy sikki-sàkka. 
Foofu may nañu ilimaan mu laaj ñaar ñu nekk ci ginnaawam. Ne leen waa ji lutax mu naan “Subhaanalaahi” ngir mu xam lan lay def. Kon ilimaan may nañu ko mu wax. Daganal nañu wax ak ñaar ñu maandu ca boobee ca loolee wëliis nar. Ngir xibaar ba ñu nettali, jële ca ñi ñu dëgërloo ci mbirum Sul Yadeyni ci julli. Ndeem ilimaan wóolu na matug julli gi, dees na sàkku ag jëfam cig wóoloom. Ak ug bàyyeem loo xam ne ma ngay sikki-sàkka ci moom ndeem bariwul aw nit fa ginnaawam, xamal. Ndeem dana ko jariñ dëgg seenug xibaar, na bàyyi ag wóoloom te mu dellu topp leen.                
Loolii ñu leen laaj mën nañu koo toontu, waaye dañuy toontu yem ca doŋŋ. 
Sul Yadeyni, yonent bi (saw) dafa mësaan a julli tàkkusaan, taaya ci ràkkab ñaareel ba, sëlmal. Sul Yadeyni ne ko “Julli tàkkusaan dañu koo wàññi léegi def ko ñaari ràkka walla dangaa juum?”. Yonent bi ne ko “Damaa juum”. Mu ne ko “Lu mu doon?”. Mu ne ko "Ñaari ràkka de nga julli". Mu daldi jóg àggale. Foofa la ñu gisee ne sa ilimaan bu juumee, nga sàbbaal ko xamul li nga ko wax. Mën na laa laaj te yaw it mën nga koo toontu. 
Ilimaan jàpp na ne julli gi mat na. Na jàpp la mu jëfandikoo. 
Bu fekkee mbooloo mu baree ko sàbbaal, moom mu jàpp lu wuuteek loolu, kon day fekki mbooloo ma. 
Bu ko mbooloo ma leeralee ne daa juum, kon day bàyyi la mu jàpp fekki mbooloo ma. 
Lii mooy la nga xam ne jublu woon naa dajale ko, mat na, ci ndigalu ka nga xam ne dana méngale mbébét ma ku ko soob. Maa ngi sant ag cant ñeel sama Boroom kay Buur ba, ka dib Sellaakon ci matug téere bii di Jawharun-nafiis (Wurus wu gànjaru). Muy lu ñu woy, dana jàpp xol ba ngir taar ba. Mbir mi muy aji-kawe di wesaru Ibnu Abbaa. Waaye Ibnu Abbaa nag, ci sababug jiitu ga, sang nanu te kawe nanu ci itte ya. Déet nun nu mel ni moom ci xam-xam ak ug xam Yàlla, ak ug wuññiku, ak i leer ak ug wóolu. Yal nanu Yàlla jariñ ci moom ak ci mbooleem ay kemam ci jépp aji-yiw di aji-topp Yàlla. Làq na limub xisban ciy bayit; dana deñal bekkoor ñeel boroomi aajo. Ñaan naa Aji-wëlsëgal mbindeef yi, kay Aji-màgg, nekkug sama woy wii di lu ñu nangu. Te mu nekk di aji-jariñ niki cosaan la te mu seral bët ba fas képp. Te mu nekk di sabab ñeel ubbig aji-tàmbali ci moom ak fajug aajo. Ak mu fey kawe képp ci nun ci ñeewant ak njéggal njëkk sunu njàqare. Ak ma dajeek aji-bijj ab yool ci woy wi fa faatu ga ak bésu pang ba; ci darajay làmpu mbindeef yi Muhammad. Yal na dolli tedd-nga te mu dolli wóolu ci moom Yàlla may kojug dappet; ak ñoñam, ak saabaam ña di way-tedd feek am na aji-jub ngën jaa rafet ag muj. Tudd naa sellug saa Boroom, kay Boroom tedd-nga ja wëliis la nga xam ne danañu ko melal Yàlla. Ag mucc yal na nekk ci ñañu yónni ña. Ag cant ñeel naYàlla may Boroom mbindeef yi.                
Moo bidoon Laxdariyu. 
Jiitu gi mu nu jiitu ba njëkk noo woy Laxdariyu, moo tax mu doon sunub sang te moo nu gën a kawe yitte ndax ci yitteem lanu royee ba def téere bii. 
Xaa gi mooy juróom-benni téeméer (). Saad gi mooy juróom-benn fukk (). Baa gi mooy ñaar (). Kon boo leen boolee muy . 
Xisban mi ngi firi naataange. Te naataange moo fiy jële bekkoor. Kon boo amee bekkooru xel, boo jàngee téere bii danga am naataange. 
Ni Laxdariyu amee njariñ, na ko Jawharun-nafiis amee njariñ. Te na seral xolab képp koo xam ne gis na ko. 
Képp ku ci tàmbalee am njàng muy sabab sa ubbikum xel ak sa fajub aajo itam. 
Maa ngi ñaan itam sunu Boroom feye nu ag ñeewant (yérmandeem) ak njéggalam bala noo jàq. 
Maa ngi ñaan sama Boroom mu tasale ma ci yoon wu dijj a dijj bu ma faatoo ak bésub pang ba ñéppiy daje. 
Yonent bi (saw) moo ne woon : "Deeleen ñaan ci sama daraja ndax sama daraja lu màgg ci Yàlla la”. 
Feek ku jub mi ngi am mujj gu rafet, sama julli gii bu mu dagg. . 
Te Yàlla sori na ak loola. Ñenn ñi dañu naan Yàlla nàngam la tollu, Yàlla am na doom, Yàlla ma nga nekk ca kaw, Yàlla barab sàngam la nekk te Yàlla soree na ak loola. 
Jullit yu bari ci réew mi, xamuñu li ñuy wax, ci njàpp mbaa ci julli, li muy tekki. Li ko waral mooy dégguñu làkku araab. Ngir saafara loolu moo waral ñu ubbi bii buntu. Ab sof la ci téere bi bu bokkul woon ci li Séex Ahmadu Bàmba bindoon ci Jawharun-nafiis. Ñi ngi ci tekki ci wolof lépp liñuy wax ci njàpp ak ci julli ngir yombal jullit yi ñu xam maanaa yi ngir gën a mën a teewlu ci seenug jaamu Yàlla. Li ñuy wax ci njàpp: 
Boo jàppee ba noppi : Dangay seede (mooy “Chahaada” ci làkku araab). Sunna la su wér su yonent bi (saw) 
Li ñuy wax ci julli : 
Booy nodd: Ñaari yoon Allaahu akbar Yàlla màgg na Ñaari yoon Ach hadu an laa ilaaha illalaa Maa ngi seede ne amul beneen buur bu dul Yàlla Ñaari yoon 
Ach hadu anna Muhammad ar-rasuululaahi Maa ngi seede ne Muhammad yonentam la Ñaari yoon Hayyaa las-salaat Ñëwleen julli Ñaari yoon Hayyaa lal-falaah Ñëwleen ci mbég mi, Ñaari yoon Njël rek (fajar) 
As-salaatu xayru min an-nawm 
Julli moo gën nelaw. Ñaari yoon Allaahu akbar Yàlla màgg na Benn yoon Laa ilaaha illalaa Amul beneen buur bu dul Yàlla 
Booy liqaam : Li ngay wax booy nodd ngay wax waaye bu ci nekk benn yoon nga koy wax ba mu 
des Allaahu akbar. Moom ñaari yoon lañu koy wax ci njalbéen gi ak ci mujjantal gi. Booy kàbbar : Ci arafi latin: « Allaahu Akbar », di tekki “Yàlla màgg na”. 
Booy rukkoo : Ci arafi latin: “Subhaana rabbiyal Aziim wa bi hamdihii”, di tekki “Tudd naa sellug Buur bu màgg bi te di ko sant”. Boo siggee ci rukkoo : Ci arafi latin : “Sami Allaahu liman hamidah”, di tekki “Yàlla dégg na ki koy sant”. Ba-tey boo siggee ci rukkoo : Ci arafi latin : “Rabbanaa wa lakal hamd”, di tekki “Yàlla Yaw yaa yeyoo cant”. Waaye lii bu ñu la jiitee nga koy wax. Boo sujjóotee : Ci arafi latin : “Subhana rabbiyal a’laa, Allaahuma ixfirli”, di tekki “Tudd naa sellug Buur bu kawe bi, Yal na nga ma jéggal”. Diggante ñaari sujjóot yi : Ci arafi latin "Allahumma ighfir lî, wa-rhamnî, warzuqnî wahdinî, wa-jbournî, wa’afi’ni, , wa-rfa’ni” di tekki “Yàlla, yal na nga ma jéggal, yal na nga yërëm, yal na nga ma jubal, yal na nga ma yiir, yal na nga ma jàmmal, yal na nga ma wërsëgal, yal na nga ma yékkati”. 
Ci taaya gu njëkk : 
Ci arafi latin: “At-tahiyyatu li-Llaah, az-zaakiyatu li-Llaah. At-tayyibaatu as-salawaatu li-Llaah. As-salaamualayka ayyuha n-nabii-u wa rahmatu Llaahi wa barakaatuh. As-salaamu alaynaa wa alaa ibaadi-Llaahi s-saalihin. ach-adu al-laa illaaha illa Llaah wa ach-hadu anna Muhammadan abduhu wa rasuuluh”. Di tekki wi wolof : “Mbooleem baatu nuyyoo yu tedd yi ñeel na Yàlla, mbooleem baat yu sell yi ñeel na Yàlla, mbooleem baat yu teey yi ñeel na Yàlla, mbooleem julli yi ñeel na Yàlla, jàmm yal na nekk ci yaw Yonent bi, ak yërmaande Yàlla ak ay barkeem. Jàmm yal na nekk ci nun ak mbooleem gaa yu baax yi. Maa ngi seede ne amul beneen buur bu dul Yàlla te Muhammad yonentam la”. Ci taaya ñaareel bi : Dangay waxaat li nga waxoon ci taaya bu njëkk bi teg ci lii topp. 
 
Ci arafi latin: “Allaahumma salli alaa muhammadin wa alaa aali muhammadin kamaa sallayta alaa ibraahima wa alaa aali ibraahiim, wa baarik ala muhammadin wa alaa aali muhammadin kamaa baarakta alaa ibraahiima wa alaa aali ibraahiima, fil aalamiina, innaka hamiidun majii ”. Di tekki ci wolof : “Yàlla, yal na nga dolli xéewal Muhammad ak waa kër Muhammad, naka nga dollee xéewal ci Ibraahiima ak waa kër Ibraahiima. Yàlla na nga barkeel Muhammad ak waa kër Muhammad na ka nga barkeelee Ibraahiima ak waa kër Ibraahiima. Ci àdduna bi, ku ñuy sant nga, ku tedd nga”. Booy sëlmal : Dangay wax jëme ci ki nekk ci sa ndijjoor di ci arafi latin “As-salaamu alaykum” di tekki “Yal na Yàlla def jàmm ci yéen” teg ci wax jëme ci ki nekk ci sa càmmoñ : “As-salaamu alaykum”. Booy xunóot : Dangay wax : 
 
Ci arafi latin: “Allahumma inna nasta'inuka wa nastaghfiruka, wa nu'minu bika wa natawakkalu 'alaika wa nuthni 'alaikal khair, wa nashkuruka wa la nakfuruka wa nakhla'u wa natruka manyyafjuruka, allahumma iyyaka na'budu , wa laka nusalli wa nasjudu wa ilaika nas'a wa nahfidu wa narju rahmataka wa nakhsha 'adhabaka inna 'adhabaka bil kaffari mulhiq. ” 
Muy tekki wi wolof: “Yaw Yàlla, Yaw lanuy sàkku ndimbal, Yaw lanuy sàkku njéggal. Dinanu la gëm te ci Yaw doŋŋ lanuy wéeru. Dinanu jëme ci Yaw ag yiw. Dinanu la sant te dunu la weddi. Dinanu summi lépp lu wuuteek Sa diine. Dinanu bàyyi képp ku La weddi. Yaw Yàlla Yaw doŋŋ lanuy jaamu, Yaw doŋŋ lanuy jullil, Yaw doŋŋ lanuy sujjóotal. Ci Yaw lanuy dox jëm, dinañu fàndeñu. Dinañu yaakaar sa yërmaande, dinañu ragal sa mbugal. Sa mbugal ci ñi weddi luy am la. ”                
Xunóot nag ñi ngi koy wax ci ñaareelu ràkkay fajar, ci boo siggee ci rukkoo laata ngay sujjóot. 
fàndeñu mooy bañ a sol dàll 
Taabal jii ci suuf day wone lim bu matale ñeel araf yu abajada wolof ànd ak ay misaal. Déglul ma jooy jooyi wolof Mbër ma defar réewi wolof Ba koo fu seeru am i yëf Te wootewul fetali sox Moo naka mbir yéen ñi di mbër Ku mel ni man moo lu ca war Gumba gu ndaw gu matla fer Ndayam ne mes lu ngeen ca wax Te amagul ku ko wommat Te xamagul yoon wu jub it Te manta daw ba raw lor it Te xel ma dof nopp ya tëx 
Xol bay xalam di fér-féri Ronqoñ ya yol di car-cari Cër ya ca des di bér-béri Di jéem a jëf te ruu ga lax Bis bu xëyee dëgmu di jooy Mbaa muy yërëmtalu ba yooy Soo ko jisee gët ya di xuuy Mbaa muy palamtu lu mu sex Jamono jaa ngi wéet a wéet Ku deeti jiitu te du njiit Ŋëb ruu yi boole seeni boot Te mel ni géej du fer du nëx Mbindéef yi yépp a ngi gëlëm Dénd bi bépp a ngi lëndëm Baatin bi lépp a ngii ñu lëm Saahir si lépp a ngi ne jalax Wàlliw yi yépp a ngi ne selaw Ndàmb yi yépp a ngi gelaw Boroom dogal ba day nelaw Te àtte yaa nga mu walax Àllarba jam fi ne bëret Di nittu fan ciw tamxarit La àtte yépp ne xëret Góor ñeek jigéen ñi daw ba xëx Xel yépp génn ne wëret Nawug ku nekk ne gëret Neexoon keroog ma ne xoret Ndax YÀLLA dootuma torox Demam ga ump na mbindéef Te wub na boppub kuy mbindéef Ku dul malaaka ya ko wuuf Ak YÀLLA ak ña mu ko wax Yonnen ba ak ahlu badar Yori biram di ko defar Moo tax xameesu ca lu wér Demiinu Yonnen la ko jox 
La dale Njurbel ba këram Malaaka sàppe ne gorom Di ko bijjanti di gërëm Te di ko sàbbaal di ko jox Way-dee ña jokku woon ca moom Te nekk barsàq ne xiim Ku ne di teeru naa Boroom Xéewal yi ñëw mu di nu jox Wàmmeeli Tuubaa di damu Mu topp leen di leen rammu Bir ya aka rëy ba faf lëmu Ba ku ca xam lëf du ko wax Garabi Tuubaa di sikar Suufam ya ak ndox yi di ser Saahir si lépp def naqar Baatin bi lépp ne fayax Jumaahi Njurbel moom di jooy Taax ya ne yàŋŋ defi mbooy Cëy àddina aka man a njuuy! Te man a wor te man a nax Tubaab ya sax tëj seeni taax Ken xamatul lu doon sa baax Baykat ya gedd seeni paax Wata ya fenqoo ne rajax 
Kenn xamatul kuy sëriñam Kenn xamatul kuy taalubeem Góor dootu faale waa kërëm Loo sex mu mel ni ab xetax Luy doomi Aadama a ngi jooy Jinne ya jébbalu di jooy Sunnas Yonnen ba sax di jooy Lislaam ji rët ba far di lox Malaaka yaa ngi wër di jooy Suuf yi juroom yaar a ngi jooy Te asamaaw yépp a ngi jooy Ngir xamaguñ fu waa ja dox 
Weer yi fukk ak yaar a ngi jooy Bis yi juróom yaar a ngi jooy Cër yi juróom yaar a ngi jooy Ba ahlu badrin ñile sax Juroomi julli yaa ngi jooy Way-wuutuhante yaa ngi jooy Jant bi ak weer wi di jooy Saa yépp yépp a ngi forox Baahima yépp a ngi ne gorom Ñax mi saxoon sax ne ŋayam Gàncax gi ànd ne kayam Garab yi yenn xob yi lax Gone di goy-goylu di jooy Mag di xalam mbiram ba yooy Ñi mel ni man di wax ne wóoy Seen bir yi dootul mat a wax Jigéen ñi rët bay fëlëmu Murit ya dof bay kayamu Ñële di yuuxuy bëlëmu Kuy jéem a jóg far ne sërëx Ku ne bëret far ne nërëm Njénde yi yépp ne xerem Jirim bu nekk tëj kërëm Ñële di rëb-rëbi di lox 
Boo xalamee Ngën ji mbindeef Bisam ba ndax nu man a giif Ak xulafaa-u ya ko wuuf Te xam ne àddina du sax Kerog ba Yonnen nee meles Sahaaba yépp ne taxas Abaabakar Saddiix a des Wa maa Muhammadun la wax Te dafa gëm ba xol ba sooy Te teewu koo muuru di jooy Ba xel ma délsee la ne suuy Ku dul ka bindoon du fi sax 
Ku ne ne ngéej a dee keroog Ku nekk fàtte say baraag Ruu yépp faatu nan keroog Sun jëmm yee fi des di dox Jii waay a wuutu jooja waay Yii gaa ya wuutu yooya gaay Mii mbir a wuutu mooma, waay! Mii mbir a rëy ba weesu wax Déglul ma lim fi ay ndamam Yoo xam ne ken dootu ko am Li des ci dunyaa ci kanam Ndox soo fu teeyal it mu nëx Moojaa ku deeti feeñ a feeñ Ba Màkka ñëw fi di ko jiiñ Yonnen ba, gànnaar di ko téeñ Mu far di leen jox i sarax Ñoo di ko jox ay àddiya Ñii di tawatsi àddina Ñii mbiri àllaaxira ya Ñoo bañ a wuysi def i tëx Sëriif yi ñëw fi di ko yéem Làbbe yi ñëw fi di ci jéem Ku ne di barkeelu ci moom Mu fees a fees ba mel ni dex  Muy jàpp ceddoy def i seex Di fomp xol ya ba ñu weex Génnee ca àddina ak baneex Saytaane ak bakkan mi tax Moojaa ku deeti jëf lu jar Yonnen ba ak ahlu badar Ngeen jaxasoo ci yépp bir Ba foo fi jëm ñu di la rax Aras di jaayu cim mbindam Malaaka sàbbaal ngir mbindam Ibliis di làqu ci'g lëndëm Limub araf ya di melax Muy dox ci jàww ni njanaaw Di xotti déeley asamaaw Lum wax fa diiwaan ñu ne waaw Muy fal di folli ci lu sax Di soppi ruu ya di defar Di jàpp ñaawtéef ya di far Di yokk dig ya ba mu sar Di gàddu tiis ya gën a wex Moojaa ku deeti xamle weer Ci bis bu niis bu bañ a leer Ci gàmmu mbaa ci weeru koor Ba sunu xol yi bañ a nëx  Moojaa ku deeti feg balaa Tey xamle waxtu wa balaa Di ñëw ci nit ñi ba balaa Agsi mu sàkkluy sarax Di feg i mbas di feg i tiis Ak mbir mu xew tey yan bu diis Mbaa xiif bu tax ku ne di siis Ba boo tibbee doo tal a jax Moojaa ku deeti doy a doy Bay fàtteloo baay ak i nday Ku ne mu jox la lu la doy Te soxlawoohul ku ko jox  Boo ko joxee da na la jox Boo ko joxul mu di la jox Te du la jànni du la ñax Te du la wor te du la nax Boo ko moyee mu di la may Boo koy jëfal mu di la fay Boo ko bañee mu di la jay Ba xëy la not nga ne sërëx Boo ko meree du la mere Boo ko soree du la sori Boo gorewul moom mu gore Kii ku ko bañ da nga torox Moojaa ku deeti fab i koom Di buub di sànni niki dóom Di fab jirim yay def i doom Ba ken du faale nday ya sax Di fab i téerey def i koom Du faale junneek i gëléem Ku ñëw mu jox la ba nga luum Kuy dem di ñëw ak ku fu sax Di tagg far Ngën ji Mbindeef Te faalewul yàpp wu duuf Ba faf yaram wa dafa loof Te xeeti ñam ya ne pacax 
Di dugg i xalwa ciy kërëm Yonnen ba jox ko fay ngërëm Te boo ko dee woo ay dërëm Du tax mu déglu la nga wax Moojaa ku deeti wax i bóot Di sulli ay xam-xam yu xóot Ba sunu xol yi dootu root Ca dab ya ibliis def i ndox Moojaa ku deeti wax muriit Lu koy fegal pexey mariit Di soppi dof mbaate baliit Muy cam su yewwu te forox  Kuy saafaraati ràggi xol Ku deeti far tilimi xol Ku deeti xoolee gëti xol Bay jis lu ken dul man a wax Ku deeti dundal guddi yi Bëccëg yi yépp ak waxtu yi Bedd yi yépp ak bunt yi Foo toll jis mu di fa dox Fu ne mu def fab jullikaay Ku ne mu boole la ak i gaay Digal la teg la cib jataay Te du la wor te du la nax  Di jiite waxtu yiy juroom Du wuute mukk te du tiim Xasaa-idam sëf nay gëléem Ajaa-ibam sëf nay warax Di bind guddi du nelaw Bu jëmm yépp nee selaw Mu dem ci péey bu ne xeraw Bu bët setee mu di nu wax Kii ku ko jis sax ku ko jis Ku jis ku jis waa ju ko jis Su ngéen demee ca boo ba bis Mu rammu leen ken du torox  Doomam ya ëpp nañ sëriñ Seexam ya doy na ñuy sëriñ Ay taalubeem raw nañ sëriñ Kuy roy na roy ci lii ma wax Moojaa ku deeti tarbiya Ba noppi daa di tarxiya Ba noppi daa di tasfiya Ba kum gërëm dootu torox Moojaa ku deeti taxliya Ba noppi daa di tahliya Ba noppi daa di taxliya Ba ku ko jis daal di ne ax  Ku deeti xamle tasawuf Te bis bu ñëw muy gën a saf Ba gaa ña delluy saf i dof Garab yu ndaw yiy doog a sax Ndax ngér mi dellu yees a yees Ndax YÀLLA am ca gaa yu fees Mbaa gaa yu sóobu ba ne suus Ca péeyi góor ña di ca wax Wuy ma ne wuy man ki ma ron Te ndox mi yol fi sa ma ron Lu nekk maa ngi ko naroon Fu may duyeeti ngën gi ndox  Wuy yoonu tarbiyaa ngi jooy Ngéram mi def ñall ak i mbooy Cëy àddina aka man a njuuy! Te man a wor te man a nax Tarbiya yaw def ngab jirim Ñàkk nga waa ju saf xorom Nun ñépp noo ngi ne gorom Ni jën yu ndaw yu ñàkk dex Soo doon jigéen ma ne la tay Muurul bu jag dootul a sëy Far yi fi des duñu la doy Luñ jaayu jaayu duñ la nax  Déglul ma jooyle alxuraan Waayam ju mat ja ba rañaan Da koo defoon ab kerkeraan Di dem di délsi di nu wax Ca lay jiseek Ngën gi Mbindéef Moo di kënoom bay noti seef Gaalam ga mooy jàlle mbindeef Ca bis ba kenn dul tal a sex Moo ku la deeti def ci taax Di sotti lajkoloñ ju baax Boole la teg ci lal yu baax Te dem fanaan ci néegu ñax  Mo ku la deeti jëndlu Mo ku la deeti jànglu Mo ku la deeti bindlu Bu ñuy nelaw mu di la wax Ku deeti jàpp ay junneem Di def ci yaw mbaatey gëléem Te def ma koomam jamonoom Ku ko fu xam na ma ko wax Ku deeti fab lim ub kurus Ci xeeti xaalis ak wurus Di sànni gaa ya koy durus Te di ca raaxaley tarax  Ku fabatiy laaya di nas Araf ya takkoo ni kurus Saahir sa mel ni kuy durus Baatin ba mel nikib tabax Moojaa ku deeti listixaar Ci alxuraan di tuddi saar Di tuddi laaya di xiyaar Ba ne la lii la YÀLLA wax Mushaf ya lay wéetalikoo Durus ga lay fàggandikoo Taalif ya lay jottalikoo Leer ya gëndoo mel nig melax  Mbaakol di bind di ko yót Gànnaar di bind di ko yót Saalum di bind di ko yót Muy jënd ay móol di ca rax Boo féetewoo di ko bindal Mu féetewoo di la dundal Boo koy bayal di ko bindal Mu sàkk ñuy bay di la jox Di la defal can ub jigéen Labat ko yët la doo ko miin Te gàddu say bir nga ne tóon Mbaa nga ne gumm nim petax  Su ma yëgoon jënd i mushaf Su ma yëgoon bind i mushaf Su ma yëgoon dëju ba xëf Su ma yëgoon matul a wax Su ma yëgoon di ko bayal Di ko bindal di ko demal Di ko sukkal di ko dawal Te di ko rootal dabi ndox Muusaa Ka seetal say moroom Te kon nga sant sa BOROOM Seetal ñi weddi jamonoom Ak ñi wéy ak ñiy bëgg a wax  YÀLLA laram bu mu gërëm Loo ko jëfal am ca ngërëm Soo ko joxee benn ub dërëm Mu ful ko ay junni yu sax Leeram yi tax lay am i yëf Di way araab di way wolof Te xam ne jàngóo sax u lef Mbóotam mi rekk a la ko jox Leeram gi tax laa am i gaay Te donnewóo ko ci sa baay Fekkóo ko woon ci say najaay Ku seetlu rus ba ne tesax  Te xamalóo leen i masal Te firiloo leen i fasal Te bu ñu sukkee duñ desal Lii sopp Bàmba rekk a tax Te dunŋñu xàcc duñu mer Te duñu xàddi du ñu bar Te duñu yoqi wut i kër Te du ñu fecci la ñu wax Sëqal i bopp ne suxur Di fande tey soli sagar Nga tëdd ñuy defar sa kër Loo digle ken du ca nasax  Waajal te jëm ci sa BOROOM Te jéem a sàmm sa juróom Yaar yii ñu boole ñu ne xiim Te xam ne bis da na ñu wax Ngir ki la daa sàmmal di feg Di la tinook ki lay alag Bu sàmmatul tay ak ëllëg Boo farluwul danga torox Alhamdulil laahi na ngeen Sant BOROOM Aras mi leen Tàbbal ci ngéram mi te ngeen Jis ko mu jis leen ngéen di wax  Alhamdulil laahi ndegam Tuubaa di Màkkay aji-gëm Ku yéene aj te manla dem Na fas siyaareji te dox Ku xam te xàmmee jamonoom Na xam ne YÀLLA ki nu moom Moo boole penku ak soowoom Te yori bóotam di warax Alhamdulil laahi na ngéen Sant ki tax mu jege leen Dogal ba jiitusi na leen Dogal ba rekk a nu ko jox  Manoon nanoo dëkk ca Ngaay Walla ca Podoor ak i Gaay Walla nu faf dëkki fa Xaay Di xëy di gont di ko dox Manoon na koo defi Gaboŋ Nuy fay i paas di yor i boŋ Walla mu dem ba ne nu meŋ Ba ken du xam réew ma mu sax YÀLLA bu sun réew yi di naaw Di wuyu YÀLLA niy njanaaw Yal nanu dal fi sa gannaaw Nga boole leen far ne tarax  Yal nan ñu rob fa sa gannaaw Kurél ba ngay bokkali géew Te may nu mbég mu gën a gaaw Xefiinu bët mbaateg melax Àllaahumma salli alaa Sëydinaa baabil hulaa Bi haqi haaidil malaa Yërëm nu boole nu sarax 
  
 
 
Mi ngi ware nag ci ñu jis 
weer wi ci 29i fan ci aw 
baraxlu jis gu wér walla 
mu mat fanweeri fan. 
Jis gi nag kenn ku ko jis 
bu wér te wéete ko buñu 
wooree ak buñu wóorul 
war naa woor bu wóorul 
ngir bëgg a ànd ak nit ña 
Bu ko jisee ci ñaar-fukki fan ak juróom-ñent 
ci weeru koor itam bu xëyee bumu yéene 
koor waaye du sañ a feeñal dog ga bu ko 
defee yoon dana ko yar ndare du dafa ame 
ngànt lu ko tax a sañ a dog kon mu sañ ko, 
Mbooloo mi nag ba la ñoo woor walla ñu 
wori war nañoo jis ñaar ñu ñépp xam seen 
ug maandu ñu ne jis nañu ko walla mbooloo 
moo xam ne manuñoo maase ci aw fen ñu 
ne jis nañu ko kon bu dee koor war nañoo 
woor bu dee kori war nañoo wori bu dee 
tabaski war nañoo tabaski. 
Waaye boroom xam-xamub biddiw nag niki 
boroom arminaat yi ñoom deesul déglu 
seeni wax ci weer. Bu ko am réew jisul te 
meneen réew jis ko moo xam ne soree nañu 
kon waa réew ma ko jisul duñu sañ a woor 
Ca jis ga ko réew ma ca des jis réew mu ne 
dafa war a yam ci jisug boppam buñu soree. 
Mas naa am weer woo xam ne dañu koo 
jisul ca hijaas te ñu wax ne jis nañu ko ca 
yaman ñu wax ko Sëydunaa Omar (Na ko 
Yàlla gërëm) , Mu wax ne bokkunu ben gox. 
Bu fekkee nag dañu koo jisul ci 
séenu bu jëkk ci baraxlu ba ca 
bëccëg ñu xam ne feeñoon na 
bu wér kon war nañoo jàpp la 
des ca bis ba ta war nañu koo 
fayit, bu dee kori itam war 
nañoo dog ta bu tisbaar jotul 
man nañoo julli korite bu jotee 
nag faat na te deesu ko fay. 
Koor nag moo di yéene wax ci 
sam xel ne fas na maa yéenee 
woor faratay weer wii ngir Yàlla ak 
bàyyi lekk ak naan ak booloo jëkk 
fajar ba jant so. Yooyu nag ku ci 
def lenn te tayu ko war na koo 
àggale war na koo fay it bu ko 
tayee nag, dana àggale booba bis 
te war na koo fay te kaffaara it war 
na ko. 
Kaffaara nag ñatti xeet la: 
Benn mu jox juróom-benn fukki miskiin, ku ci 
ne genn wàllu andaari dugub walla mu 
goreel jaam bu ko lew bumu bokkul ak kenn 
te mu di ab jullit te amul jenn ayib. Benn bis 
bu ne loolu moo ca war. Mi ngi ware ci nit ki 
ànd ak um xelam te am ug wér tay ku ñu 
togg jëf, te bañ a nekk ci dox bu ñuy sañ 
a wàññee julli. Bu dee jigéen mu dolli ca 
bañ a yor dereeti mbërëg walla dereeti 
wësin. 
Ku wopp nag. 
Bu ragalee ci koor dollikug wopp 
ja walla yeex a wér kon sañ naa 
dog. Bu ca ragalee 
dee nag kon dog ga day war, bu 
ko defee bu wéree mu fay ko. Bu 
ko yeexee fay ba koor ga dellu te 
xam ne sàggan rekk a ko ko teg 
nag, kon bu koor ga wéyee dana 
ko fay te bis bu ne dana ca joxe 
genn wàllu andaar. 
Kuy nàmpal nag: 
Bu ragalee lori doom ja war 
naa dog waaye dana ko fay te 
dana joxe genn wallu andaar 
bis bu ne. Ku ëmb itam:Bu 
ragalee lori ëmb ba war naa 
dog waaye da koy fay rekk 
Ku màggat Ba àttanatul koor 
sañ na koo bàyyi tay joxe genn 
wàllu andaar bis bu ne. Yéeney 
koor nag:Sañees na koo defe 
benn yoon ci guddi gu njëkk 
ga. Sañees naa biral bis bu ne 
yéeney boppam. 
Am waccu: 
ak um ngall lu ca génn te boroom tayu 
ko te man koo yàbbi te dara du ca jàll 
kon du yàq koor. Bu ñëwee ba ca bóli 
ga te delluwaat nag dana yàq koor. Bu 
ko tayul fay ko rekk a koy war bu ko 
tayee nag fay dana ko war kaffaara it 
dana ko war. Am gallaxndiku ak um 
saraxndiku moom it lu ca agsi ba ca 
bóli ga bu ko wannee dana yàq koor. 
Ay lor nag: 
ak i larax bu baree yàbbi ko mooy gën 
waaye wann ko it du yàq koor. 
Sib nañu nag: 
góor gu woor di ne fi ay jigéen. Jigéen itam 
na ka noonu, ak di leen xalaat, ak di waxi 
larax, ak jëfi caaxaan, ak gallaxndiku walla 
saraxndiku bu sori ak sex lépp lu am cafka 
donte lu deme ni daakaandey wereg la sax, 
ak mos cin walla ndoxum ndogu, ak baril 
nelawi bëccëg, ak laal latkoloñ walla mu di 
la xeeñ, ak di suuru, ak di tuufu, ak di 
tusngalu, ak di socc ci bant bu tooy. 
Xëdd nag: 
sunna la, ak yeexe ko, ak gaaw a 
dog, bu jant bi sohee, ak wattu 
saw làmmiñ, ak say cér, ak dog ci 
lu lew, ak ci tàndarma teg ca 
ndox, ak dundal weer wépp ci ay 
jaamu Yàlla, ak baril sàkk sarax. 
Koor nag: 
amna bis yu ñu sopp a woor lu bokkul 
ak weeru koor. Sopp nañu ku woor 
weeru tamxarit wépp, rawatina bis bu 
njëkk ba ak bu ñatteel ba ak juróom-
ñeenteel ba ak fukkeel ba ku woor 
fukkeelu tamxarit dees na ko jéggal 
bàkkaari at mi mu weesu. 
Ak woor ñatti fan ci weer wu ne. 
Ak weeru ndayi koor wépp 
rawatina ñaar fukkeel ba ak 
juróom-ñaar. 
Ak baraxlu wépp rawatina fukkeel 
ba ak juróom. 
Ak juróom-benni fan gannaaw 
buñu woree, ku ko def mel na ni 
ku dëkke koor, waaye la 
Ca gën moodi boo woree nga nég ba 
dibéer walla àllarba ja ca tegu nga 
door a umaat. Ak ñaar-fukkeel ak 
juróom ci diggiw tabaski. 
Ak juróom-ñenti fan yi njëkk ci weeru 
tabaski, rawatina juróom-ñatteel ak 
juróom-ñeenteel ba. Ku woor juróom-
ñeenteel ba dees na ko jéggal 
bàkkaari at mi mu weesu ak at mi mu 
jublu. AK bis bi mujj ci at mi. 
Bisub kori nag: 
ak bisub tabaski ak ñaari fan yi sës ci 
tabaski araam nañoo woor. 
Sib nañu nag, ku dëkke koor. 
Ak ber benn bis rekk di ko woor mel ni 
àjjuma ju ne. 
Ak kuy aj di woor juróom-ñeenteelub 
tabaski, 
Ak woor bisub sikk ngir leemtoo ko 
ramadaan ku ko def bu daje ak muy benn 
panub koor ga itam du ko doy du tee war na 
koo fay. 
Muurum koor faratala bu wér: 
Ku ko weddi ab yéefar la ku ko 
bàyyi te tay ko te tëlewu ko ab 
saay-saay la bu bon a bon te bu 
ko tuubul ba dee sawara la jëm. 
Ana ku mu war nag: 
Xanaa as gor su di ab jullit te man 
koo am donte da koy leb sax bu 
yaakaaree ak pay. 
Mu di ko war nag: 
Ci boppam ak koo xam ne moo ko war a 
dundal niki soxnaam ak doomam ju góor ba 
ba muy mat góor ak doomam ju jigéen ba ba 
muy mat a am boroom kër ak ci ay 
way-juram buñu ko amul, ak ci ab jaam. 
Ana ci lu mu koy war a génnee nag? 
Xanaa ci li ëpp ci dundub réew ma mu dëkk 
nun waa réew mii danu koy génne ci dugubi 
suuna walla saaño walla basi walla tiñ walla 
feela walla ñebbe ku ko amul jënd ko joxe 
ko. Kuy dunde lu dul yii itam man na koo 
génne ca la muy dunde rekk. 
Ana nu muy war a tollu nag? 
Xanaa bopp bu ne ñaari kiloo ak genn 
wàll ci suuna ak yi ni deme bu dee 
ñebbe nag walla muy yu dul yii kon 
day wut nattukaay goo xam ne ñaari 
kiloo ak génn wàll moo koy fees ci 
suuna mu natt ko ca te bañ koo peese. 
Ana waxtu wu mu koy war a génne 
nag? 
Xanaa gannaaw jullig suba ca bisub 
korite ga te mu jëkke julli ga. 
Sib nañu nag: 
Ku ko yeexe gannaaw jullig korite 
ga ci lu dul ngànt. 
Ku mu war nag: 
li fii ak defu ko mi ngi ci baatam du 
ko wàcc mukk te kooram it deesu 
ko nangu li fii ak 
defu ko. 
Ana ku ñu ko war a jox nag? 
Xanaa ku ñu war a jox asaka rekk ñoo yam 
ci lépp sañees na koo dajale jox ko kenn, 
sañees na koo tasaare ci mbooloo mu ko 
yayoo. 
Ku ñu war a jox asaka nag: 
moo di as gor su di ab jullit te am ca aajo ju 
wér te muy koo xam ne séenuwul ci moom 
lenn njariñ lu dul jox ko ko ngir Yàlla rekk 
séenuwul mu di la Sant ak a gërëm walla 
Mu di ko nettali fi aw nit nga xam ne bëggu 
la sax ku ko yëgMbooloo mi maa ngi leen di gërëm, di leen nuyu itam te fas yéenee waxtaan ak yéen ci li nga xam ne moo nu fi dajale. Waxtaan ci Làmmiñu Réew mi ak Gëstu. . . Loolu buñu ko waxee kon dafa mel ni dañuy laaj ndax ca dëgg-dëgg, sunu làmmiñ yii bu caaxaan demee dëgg des, ndax manees na cee leeral ab xam-xam? Ndax manees na cee gëstu dëgg-dëgg fànni xam-xam yi nga xam ne yii tay ñoo tax réewi tubaab yi di dox? Ndax réew yi nga xam ne ñoo nekk tay ci kanamu àddina, xam-xam bi nga xam ne moom la ñuy jàngale ci seen daara yi tegaloo, ndax manees na koo jàngale ci làmmñu réew mi bumu ci man di doon, moo xam wolof la, moo xam weneen làmmiñ lay doon . . . pël la walla séeréer la, walla làmmiñ wu mag wow réew mi, ndax manees na cee jàngale xam-xam yooyu, ci koo xam ne kii masul a jaar ci daaray tubaab? Loolu, jàpp nanu ne man naa am, kon loolu itam laaj na nu topp sunu làmmiñ yi, seet ba xam fuñu cosaanoo ak naka la ñu taxawe ci àddina sii nu nekk tay ak li ñu mas a jote ak làmmiñ yi ci des ci cosaan. Kon laaj na nu xool tuuti ci sunu ginnaaw, seet naka la àddina doxe ba fii tay, ndax làmmiñ yii li ci ëpp lépp dañu leen di jariñoo, waaye xamuñu ci seen cosaan dara. Kon nag leeral seen um xel itam ci cosaani làmmiñ yi, ba ngeen gën a xam ni seen làmmiñ yi deme ak làmmiñ yi fi nekk ci àddina, ci gan fànn la ñu bokk ak ci yan wànqaas la ñu fàqe. Loolu itam dina tax ci wet googu seen ub taxawaay gën a dëgër. Nu bëgg leen a fàttali ne yàgg ngeen a dégg ba nu ko njëkkee wax fii ba nu ko daan wax ca njëlbeen ga bu yàggoon naan foog nañu ne sax Afrig, fi la ñu tëne sunu maam Aadama booba ñépp dañoo defe woon ne ay léeb la! Leegi xam ngeen ne xam-xamub <saayir> dëggal na loolu ba fii mu nekk ñépp jàpp nañu ne Afrig la ñu tëne sunu maam Aadama. Fii ci Keeñaa (kenya), tay jii Afrigug penku jàpp. . . Bët-Siin wuti tuuti Ecopi (Ethiopie), ci gox yii ci Afrig ci la ñu tëne sunu maam Aadama. (2) bi sunu maam Aadama tënoo fii itam, bi mu fi juddoo itam, am na, bu fekkee dañoo jàpp ne nit garab la guy màgg, garab googu amna juróomi wànqaas yoo xam ne yii dañoo fay ne ag niit, bànqaas bi ci des door a ñëw di nit, di nun ñii tay
 Kon Aadama bi mu juddoo fii, rëdd wi nga xam ne moo dox diggi àddina, lu fi juddoo tey nit, numu man a def day ñuul, ndaxte bu ñu… Su fekkoon ne nit ku ñuul génnul woon Afrig, kon wenn xeet rekk ay am ci kaw suuf, di wu ñuul. Waaye, nit ñi bi ñu juddoo 3/32 tàmbali génn. Ñenti bunti génnuwaay ñoo amoon (4) Jóge nañu. . . jaar Ispaañ, dugg Farãs. . jóge nañu fi, wàcc dex gi nga xam ne mooy dexug Niil. . . jaar fi dem Palestin, wéy dem ba Asi, dem ba Sapoŋ, dem ba Indoneesi. - jóg nañu itam, jaar nii, foog nañu ne dugg Itali, ci jamono yooyu nga xam ne mooy ati doj ya booba nit notagul xeetu weñ: ay doj rekk la daan yatt di ko jëfandikoo. Bu fekkoon ne tay ni ma leen ko waxe - li nit ku ñuul génn, dugg ci réew yi ci des dugg tay Ispaañ dugg Farãs moo waral aw meloom soppiku; ndax bi muy yegg ca réew yooyu, dafa fekkoon suuf ci boppam sedd, sedd bu mag a mag a mag boo xam ne bii maneesu koo méngale ak sedd yi nga xam ne moom la nu tollool leegi sii, jotewuñu dara! Sedd bu mag la woon boo xam ne yàgg na, téeméeri junniy at (100 000 at) yoy suuf da koo sedd. Ci jamono jooju nag, bi ñu demee ba nga xam ne yegg nañu ci ñeen-fukki junniy at (40 O00 at) luñu jiitu jamono jii nu tollu tay, ci la nit ku ñuul génn, ñeen-fukki junniy at, lu jiitu sunu jamonoy tay jii, ci la nit ku ñuul génn Afrig, dugg biir réewi Tugal. Ba mu fa demee, sedd ba mu fa fekk tax ba ci ay biir i pax la daan dund: manul woon a tabax dara ci kaw suuf, ndax suuf si dafa seddoon ba mu wàcc ba foofu ci wetu Monaakoo, pax ya fa nekk ci la ñu daan dund, ndaxte li nga xam ne lii moo féete woon dégg-dégg bëj-gànnaar, niki "Scandinavie ak Norvège" ak yooyu booba, ci galaas gi daf fa wàcc, ba nga xam ne nit manu fa woon a dëkk. Nit ñi kon, ñoo ngi dëkkoon rekk ci bëj-siin, bëj-siinu Tugal ak ci wetu géej gu ñuul gi ñu tudde «Géej gu ñuul», ci duñu Crimée, foofu la nit ñi dëkkoon. Waaye li nga xam ne moo féete woon bëj-gànnaaru réewi Tugal yi tay, kenn manu fa woon a dëkk. Nit ku ñuul nekk na ci réew yooyu, ba ñu teg ci ñaar fukki junniy at (20 000 at) nit ku weex door a feeñ nit ku weex sababoo ci nit ku ñuul. Ndax, li taxoon nit di ñuul fii ci diggi suuf, moo waral ba, ba mi demee bëj-Gànnaarug suuf génne ca jamono yooya day weex, ndaxte foofa lu weex rekk moo fay man a sax, ca jamono yooya nga xam ne nit manalagul woon boppam dara, walla lu bari. Noonu kon, nii la àddina sosoo. 
Kon ngeen xam ne, nit ku ñuul fi nga xam ne ñoo njëkkoon a nekk ci Afrig, bi ñu ko daataan génn, dañoo wàccoon topp dex gii nga xam ne moom la ñu tudde dexug Niil. Dex gii, mooy dex gi nga xam ne moom la nit ñu ñuul ñi jëkk a. . . Seetleen nataal ñent , topp. . . topp ko. . . ba jaar fi génn; bi ñu ñëwee ba fi ñu dëkke ko, dëkk gi ñu fi dëkk, ci la ñu njëkk a feeñale ag xay: ci la nit njëkk a nite. "Civilisation" du dara lu dul nit ku nite, tàmbalee not càkkeef gi. tàmbalee not àddina, tàmbalee man a tabax dara. Loolu, ci suuf, fii la jëkk a ame, te seen uw xeet moo ko njëkk a def; du caage ne xeetu nit ku ñuul dafa ëpp um xel ci àddina; loolu, Yàlla a ko tànn, def ko. Bu fekkoon ne nit dafa njëkkoon a juddoo ci bëj-gànnarug suuf, kon itam nit day njëkk a weex ba noppi, bu wàccee ba ñëw fii, ca jamono yooya, wëlbëtikuwaat ñuul. Waaye Yàlla moo àtte nit juddoo fii: moo tax ba nit dafa njëkk a ñuul, delluwaat ba weex. Loolu mooy li nga xam ne tay jii mooy li am. Kon, nit ñi nga xam ne ñoo jóge fii, ñoo njëkk a xay ci àddina, ñoo njëkk a nite, ñoo njëkk a not itam càkkeef gi, ñoo njëkk a bind itam ci suuf; foofu laa bëggoon a yegsi! Ak lumu leen juunu juunu tay ndaxte, fi mu nekk buñuy wax dañuy wax naan:«sunu làmmiñ yi kenn masu koo bind» ! Ba mel ni sax dafa am xelum bind, xel moo xam ne xelum bind la, ak xelum tari. Ngeen xam ne, làmmiñ wi nga xam ne moom la ñu njëkk a bind ci suuf sii nu taxaw tay, mooy lammiñ wi nga xam ne moom la ñu daan wax ci Misra. Misra, jamono jooju, ni ko maami nit ñu ñuul ñi fi nekkoon tudde woon, mooy Xëmit. Baat bi, ba tay baatu wolof la: Kémiit, Xëmit, mi ngi tekki ñuul. Noonu la ñu tudde woon seen bopp: ci làmmiñ woowu la ñu njëkk a binde, moo njëkk a sàkk mbind; mbind moomu, mbooleem mbind yi nga xam ne amna ci ginnaaw gi, ci mbind moomu la ñu juddoo! Làmmiñu nit ku ñuul, bi ñu ko njëkkee bind mi ngi ci ñatti junniy at ak netti téemeer (3 300) lu jiitu juddug Yónnent Yàlla Hiisaa; ci la nit ku ñuul door a dugg ci li nga xam ne lii moom la ñu tudde dëgg-dëgg xam-xamub cosaan, ndaxte ca la ñuy tàmbalee di am mbind mu leer, moo xam ne du caage ne rekk dañuy wax: «nettali nañu ma, sama maam mas na maa nettali, maamam nettali ko, maaman nettali ko. . . Ci la ñu njëkk a ame kon mbind mu leer, moo xam ne manees na cee topp cosaan; loolu itam, ci Afrig gii la jëkk ame, ci lél bii: ñatti junniy at ak ñatti téemeer (3 300 at) lu jiitu juddug Yonent Yàlla Hiisaa. Kon, bungeen ci tegee ñaari junniy at (2 00) muy juróomi junniy at ak ñetti téemeer (5 300 at) ci la ñu njëkk a bind, te nit ku ñuul a jëkk a bind. Jamono jooja, tubaab yi ca jamono jooju ba tay ñoo ngi woon ci bëj-gànnaar, ñi ngi doon door a jóge rekk ci sedd bi ma leen doon wax, dabaguñu woon boobu xeetu nit ku ñuul; booba moom ñu ngi toll ci jamanoy doj yi: amaguñu woon mbind ; amul wenn xeet ci àddina, weneen woo xam ne wii wu dul woon wu nit ku ñuul, wu amoon mbind, ci jamono jooju! Tubaab yi, dem nañu ne junniy at ak ñenti téeméer (1 400) lu jiitu juddug Yónnent Yàlla Hiisaa - kon bungeen ci boolee ñaari junniy at (2000) muy ñatti junniy at ak ñenti téeméer (3 400) lu jiitu juddug Yónnent Yàlla Hiisaa ñu door a bind te bi ñuy bind itam, ci nun la ñu ko ñakkoo woon ci jamono yooyu. . . Mooy jamono ji nga xam ne jii, amna benn dun bu nekk ci géej gi nga xam ne bii moo nekk diggante bi suuf yi, di tudd "Méditerranée," diggante bi suuf yi ci la géej googu nekk - moom géej googu amna dun bu ci nekk bu tudd Santorin, boo xam ne ci jamono jii, dafa seet seet rekk toj. Mooy doj yooyu nga xam ne dañuy seet. . . suuf day seet seet xar, sawara wi nga xam ne wii moo nekk dégg nga ci saalub suuf sawara wi jaar ci xar-xar bi génn, mbooleem li nekkoon foofu lépp, ak li ko wëroon ci jamono yooyu, ci penkub géej googu lépp seen àddina dafa tukki woon. Ca la dunu "Créte" seet seet moom itam, la ñu fa tabaxoon ak la fa nekkoon lépp maasaloo. Foofu la tubaab yi tàmbalee, ña nekkoon "Créte," ñoo jàlloon "Gréce" (5) ci la "Gréce" tàmbalee bind. Kon làmmiñ woowu nga xam ne du làmmiñu nit ku ñuul, di làmmiñu tubaab yii nga xam ne tay ñoonu not ba nu di leen naw, ci jamono jooju la ñu tàmbalee bind. Te booba it, ñi nga xam ne ñii ñoo demoon di leen xettali, di leen teete ak di leen wan ni ñuy binde, ñooña itam, ñi ngi màcce woon booba ci wetug bëj-siinug suuf maanam ci Misra la ñu nekke woon, ñoom itam seen xam-xam yooyu ak seen mbind moomu woon. Bi tubaab yi tàmbalee bind ci lél bii bañu ñëw ba ci junuiy at ak ñaari téeméer (1 200) lu jiitu juddug Yónnent Yàlla Hiisaa, mu am yeneen xeeti tubaab yoo xam ne dañu doon door a génn rekk ci àll bi ñoom itam, ñu ñëw, fekk leen fa, dal di toj seen um réew, ñu dal di delluwaat ginnaaw fàttewaat mbind! Kon, ci lél bii ci la tubaab yi delluwaat fàtte mbind; ñu ñëw ba ci juróom ñatti téeméeri at (800) lu jiitu juddug Yónnent Yàlla Hiisaa, mbindum Afrig jaaraat ci "Phéniciens" yi, door a ñëwaat ci ñoom fii ci "Gréces"; mooy abacada bii nga xam ne moom la tubaab yi mujj a jot; boobu, moom la ñu doxal, "Grecs" yi doxal ko nag, ci jamono jooju, waccatuñu ko, rëccatu leen, ba mu ñëw ci "latins" yi, bee di dox ba yegsi tay ci mbind mii ngeen gis. Waaye gis ngeen ni ko mbindum nit ku ñuul jiitoo. Loolu, noonu la àddina doxe ci jamono yooyu. Kon, lii wan na leen ne sunu réew yi du réew yoo xam ne dañoo masoon a réeroo ak mbind, walla dañu koo masul a xam dinanu leen wax fi nga xam ne fi la ñu jaar ba fàtte yoon woowu nga xam ne xeet wi jaaroon na fi. . . 
Ci Misra, ci jamonoy Buur fari ya. . . ndax "Pharaons," buñu koy wax baat bi du baat bi nga xam ne moom la ñu daan jariñoo ci Misra. Ci ña fa dëkkoon, baat boobu mooy bi ñu soppi, tubaab yee ko soppi, Grecs yee ko soppi, mu déllusi araab yi soppiwaat ko, mu ñëw ba ci sunuy nopp nu naan : << pharon >>. Waaye waa Misra ci seen làmmiñu bopp. Fari la ñu daan wax ! Moo tax batay wolof di wax baat yooyu sax, du xam fumu ko jóge, day wax Buur-Fari. . . Te xamuñu lu doon Fari ; moo doon buur yi magoon ; bi gënoon a mag ci buur yi, mooy Buur-Fari. Fari, noonu la wuur yi tuddoon. Jamonoy Fari ji nga xam ne mi ngi tàmbalee ci ñatti junniy at ak ñatti téeméer (3 300) ba ci juróom ñaari téeméeri at (700) lu jiitu juddug Yónnent Yàlla Hiisaa, ci jamono jooju la nit ku ñuul tàmbalee noppee moom boppam. Bi nu yegsee. . . ba ci juróom ñaari téeméeri at (700) lu jiitu juddug Yónnent Yàlla Hiisaa, (lél bi dëgg-dëgg moo di ; juróomi téeméeri at ak ñaar fukk ak juróom (525) lu jiitu juddug Yónnent Yàlla Hiisaa) ci la Cambyse - ndax damay bàyyi Assyriens yi . . . ; Assyeriens yi (6) ñëwoon nañu ci <<663>> waaye tooguñu Egypte, yàgguñu fa, dañoo dal di dellu - waaye, ca dëgg-dëgg, ci lél bii (525) ci la Cambyse, sosoo ci perses ya (7) , bokk ci perses ya xeetu pers, denc xeetu tubaab dëgg-dëgg! Ci la ñu njëkk a ñëw Misra, not Misra, ci lél bii (525) Bi ñu notee Misra ci la nit ku ñuul noppee moom boppam, ci jamono jii, ca Misra. Ndax bi ñu ñëwee ci <<333>>. Alexandre le Grand. Aleksandre (8) mu mag ma moo wuutu Perses yi, moo dàq Perses yi Misra, waaye taxul nit ku ñuul dellu moom boppam. Ñoom Grecs yi itam César moo leen fa jële Romains yi loolu lépp taxul nit ku ñuul delluwaat moom boppam. . . Kon gis ngeen ko, li tàmbalee ci cosaanu àddina ba ci lél bii (525), daanaka nit ku ñuul a daan àtte àddina ; daanaka moo ko daan àtte, ci lépp ! Amna jamono yoy dama koo weesu ndax loolu du sunu wax tay, ci làmmiñ wi rekk la nu war a wax, waaye nde kon doon nanu leen wax fi nit ku ñuul jaar yépp. . . Li tàmbalee fii nag ci la nit ku ñuul tàmbalee noppee moom boppam. Kon war nanu ne, làmmiñ wii nga ne moo doon làmmiñu nit ku ñuul war nanu koo man a dendale ak sunu làmmiñi tay yii, ba xam bokk nañu dara, bu fekkee li may wax dëgg la walla bokkuñu dara. Ndax bokk googu, manees na koo leeral fii ci saa si, fii ma taxaw ba lu gàtt gàtt, ba kenn ci yéen du ko man a nàttable ; moo xam sax, bu fekkoon ne bungeen fi jógee, dangeen di dem, gën a gëstuwaat bokk googu nga xam ne moom la sunu làmmiñ bokk ak làmmiñi cosaanu Misra wi nga xam ne moom la ñu njëkk a bind ci suuf. Loolu, gis ngeen kon fi ma bëggoon a yegsi ci samay wax. Kon, li ma leen bëgg a wan tay, làmmiñu Misraw cosaan wi bokk na ak làmmiñu wolof wii may wax. Te su bokkee ak làmmiñu wolof dinaa leen wan ne kon bokk na ak làmmiñu pël, bokk na ak làmmiñu séeréer, bokk na ak làmmiñu saraxulle, bokk na ak làmmiñu joolaa. . . Yooyu yépp, kon dinaa leen wan, ci lu gaaw a gaaw, lu gàtt a gàtt, dinaa leen wan ne su bokkee ak làmmiñu wolof bokk na ak yooy itam. . . Kon, damay jël baatub njëfka goo xam ne bii. . . baatub njëfka, maanaam këf. . . ; baatub njëfka mooy këf nàngam. Këf, boo seetee ci téere Xaamuus (9) yi nga xam ne yii. . . ci la baat yi nga xam ne moom la ñu daan jariñoo ci làmmiñu Fari yi walla làmmiñu firawna, baat bii ma nga cay tekki ni nga xam ne ni liccin, dégg nga di këfe lu nekk ci suuf, ni lay këf ab cuuj; moo di fekk lëf nga jële ko ak doole. Kon baat bi benn la ci wolof itam. . . Maa ngi koy boole ci juróom-benni taxawaay yi nga xam ne yii, boo jëlee baatub njëfka, ni nga leen di boolee ak wuutukati tur yi. Ci làmmiñu Firawna nii la ñu koy waxe: këf-i, këf-ek, këf-et, këf-ef, këf-es; këf-nen. . . ak këf-sen. Ci wolof mu joxe: këf naa, këf nga. . . Këf-et bii day jigéenal, ci taxawaayub ñaareel buy bennal mooy këf naa. Naa mooy wuutu man. 
Man naa ne: « Seex këf na» walla «këf naa». Naa kon mooy wuutukatub tur, mooy wuutukatub tur wi. Dangeen gis wuutukati tur yi ni ñu bokke ci làmmiñu Firawana ak làmmiñu wolofu leegi. . . Waaye taxawaay bii amatul ci wolof ndax da doon jigéenal; dinaa leen wax li tax amatul. . . Ci ñaareel bi taxawaay, wolof am na : këf-eef, wolof am na këf-ees dinanu xam li waral leegi ba noppi, wolof am na itam : këf na, muy maaska bu gàtt bi, « a » bu gàtt la maaska bu gàtt la. . . Mu am: këf nanu, këf ngeen, këf nañu,. Kon xam ngeen ne yaari làmmiñ yii te nga xam ne lu ëpp juróomi junniy at (5 000) xàjjale na leen cib yàggaay xam ngeen ne yaari làmmiñ yii ñoo bokk cosaan, ñoo bokk maam: ndax téeméeri at a ngi nii. . . Bala may jàll dinaa leen wan leneen. . . Bu fekkonte ne tay damaa bëgg a wax ne: « këfoon naa » — maanaam dama koo wax ci loo xam ne weesu na — lii mooy ci taxawaay bi fii mu nekk: 
Lu yàgg kon xam ngeen ne kon ci wolof damay dugal fii ag nuun N: Këfoon naa, këfoon nga Këfoon eef, këfoon ees Këfoon na këfoon nanu Këfoon ngeen këfoon nañu.                             Bu dee ci làmmiñu Firhawna noonu la ba tay genn nuun (N) laay dugal fii mbooleem foo xam ne dugal naa fa ak nuun (N) ci wolof suma fa dugalee ag nuun (N) ci làmmiñu Firhawna benn la, kon ni wolof di joxee lu yàgg ak ni làmmiñu Firhawna di joxee lu yàgg benn la, bu ci nekk ag nuun (N) la te loolu manóo koo gis ci làmmiñ yoo xam ne bokkuñu maam. Gis ngeen ko booy wax loo xam ne lii dangaa bëgg a wane lu yàgg lool defoon nga ko def nga ko ba mu wees ci làmmiñu Firhawna ag nuun (N) a koy indi te nuun (N) googee foofa nga koy def ci ni nga xamee ni ngay boolee tay baatu njëfk… Wolof, ndaxte góoral ak jigéenal rekk moo leen daan xàjjale. Bi nga xamee ne wolof delluwaat na ci biir làmmiñam di góorale neneen ak di jigéenale neneen, li nga xam ne moo xàjjale woon ñaari baat yi daal di deñ, daal di raaf, ba leegi benn la ñu. LÀMMIÑU RÉEW MI AK GËSTU BU SEEX ANTA JÓOB: 
Xameef; buñu ko waxee mooy kuñu xam. Be kon xam nañu lu waral Buurub Misra bi nga xam ne mooy Buur-Fari manoon a tudd Xameef ; xam nanu lu tax jabaram manoon a tudd Xamees. Leegi, li nga xam ne des na ci tekki wolof di nu wan ne tay nàngamef da daan góoral ca cosaan, bunu ko fàttee tay itam, loolu moo di baat boo xam ne bii day indi kilifteef mbaa muy indi doole deesu ko man a boole ak mujjantalug "ees"; kon "eef" rekk lay man a doon: du man a doon Siin (s), faa (F) rekk lay man a doon. . . Bu may am Kawtéef. . . , walla kilifteef, walla nàngamyeef, loo xam ne lii day indi tay doole, walla muy indi ak moomeel, faa (f) gi lay war a doon, waaye du doon sii (s) su. Loolu wane ne kon faa (f) da daan góoral ca bu njëkk, siin(s) si da daan jigéenal ca bu jëkk, ba ñu ko fàtteegul. . . Fuñu, dox ba fàtte ko? Moo di làmiñu wolof ci boppam dafa dem ba mbooleem ñi nga xam ne nii tay ñi ngi daan góorale ak daan jigéenale nii. . . ci araf yi ñuy mujjantale, bi ñu deme ba nga xam ne làmmiñ wi day dox, yooyu moo mujj dem ba wolof di góorale nenneen, di wax nàngam yu góor ak nàngam yu jigéen. Te loolu it amoon na ci làmmiñu Misra : bi ñu daan def lii. . . tàmbali woon nañu ñoom itam di góoral ak di jigéenal, di yokk ci baat nàngam ju góor ak nàngam ju jigéen. Kon, loolu moo mujj dem bi nga xamee ne dem nañu ba mbind mi jeex, ba nit ñi dem ci àll bi, ba bindatuñu, ba fàtte luy mbind, mu mujj ni ñuy góoralee ak ni ñuy jigéenalee, di yokk baat bu góor walla baat bu jigéen, tax ba nii ñu daan góoralee ci baat yu mujj yi ñu dellu ko fàtte. Noonu la deme. Xoolal ni Misra soree ak Senegaal. . . Naka la man a amee? Te yoon waa ngi nii, gis ngeen ne fi mu nekk àll boobu bépp tay aw maral a fa nekk. Waaye xam nanu tay ne ndox mu mujj mi nga xam ne am na ci Saharaa, Saharaa door a mel nii mu mel ci ñaari junniy at ak ñenti téemeer lu jiitu juddub YYI (2400) ci la Saharaa mujj a amee ndox. Ndax Saharaa ngi tàmbalee woon ci juróom ñaari junniy at (7000) si niis, ndox miy niis. . . Ay dex a fa nekkoon, lu nekk a nga fa woon, ñu amoon ay gaal yu daan dox ci dex yi, foofa la nit ku ñuul gënoon a bari sax booba! Bi mu tàmbalee di niis, nit ñu ñuul ñi nga xam ne ñoo gënoon a jege bëj-gannaar, ñuy yéeg ñëw Afrig bëj-gannaar (Afrique du Nord). 
Nit ñu ñuul ñi nga xam ne ñoo gënoon a jege tay dexu Niseer, ñu wàcc wuti bëj-siin: ñii dem penku, ñii dem sowwu. Waaye dalul di nekk rekk benn bis; dafa nekkoon di dem ak a dikk (10). Te, ndox mu mujj mee mujj a mujj mi nga xam ne nii àll bépp dafa delluwaatoon naat ba nga xam ne man nga topp ci sa jur di dox rekk di màng, lél boobu mooy bii: ñaari junniy at ak ñenti téemeer (2400) lu jiitu judd YYI- nit ñi manoon nañoo màngeeti jóge fii ba fii. Te jamono jooju, bunu doon seet tay, bu fekkee ne danoo amoon jot bunu ko doon seete, dinanu gis ni, ci jamono jooju, ci la mbooleem ni Afrig gisee Buur, ak ni nga xam ne ni la ñuy tabaxee seen um réew, ak mbooleem lu baree bari luñu bokkle ak Misra, ci jamono jooju la ko Misra ta bax moom ci boppam itam. Waaye, ci jamono jooju kon ci la nit ñi tàmbaliwaat di màng, dikk à fii. . . Li wóor itam moo di bokk gii, du bokk goo xam ne manees na koo rondal. Lii ma wane ci diggante làmmiñu Misra ak làmmiñu wolof, manoon naa koo wane ci wet gu nekk; manoon naa koo wane ci baat yiy déeg, waati wolof yi, déegukaayu waati wolof, manoon naa ko wane ci lu nekk. . . Kon li ma leen bëgg a wan moo di bu fekkee ne nii la wolof bokkee ak làmmiñu Misra, wolof ci boppam itam ak Séereer noonu la ñu bokke. . . Boo jëlee tay mbooloo moo xam ne mi ngi nekk fii di wax wenn làmmiñ, ñu xàjjaloo: ñii jóg aw fii, ñii jóg aw fii, ñii jóg aw fii. . . ñu dem ba ñu toog lu mat junniy at mbaa ñaari junniy at, na mu man a def, ñi nga xam ne nii la ñu daan waxee waat yi, araf yi dana soppiku. Loolu am na ci diggante wolof ak séeréer ; am na ci biir wolof sax. Boo jëlee làmmiñu wolof, ndar-ndar yi, ci ñi Ndar jegee ak Kajoor, waaye maskab lonk buñu comboñ, ndar-ndar daf koy daal di soppi maaska yat, manaam "o" day daal di nekk "a". Niki tay, wolof dax wax ne "tay def naa ko", ndar-ndar bi day wax "tay def naa ka". Kon, fii "o" bii, maanaam bu fekkoon ne dañu koy bind, maaskab lonk lay doon bu ñu comboñ ndax noonu la ñu koy man a jànge. Ndar-ndar ci biir làmmiñu wolof soppi na ko mu doon maaska yat. Ba tax na noonu ngeen di man a gisee tay soppikub làmmiñ. . . Bu fekkoon ne ñépp a ngi woon fii, bi ñu fi jógee, buñu xàjjalikoo dem toog lu yàgg, boo déllusiwaatee man ngaa gis ne ñoo bokkoon cosaan, lu bari dina soppiku, te dangay jël rekk wenn araf. . . Maa ngi jël séeréer wenn araf woo xam ne këpp soppiku na wow man ngeen koo seet: séeréer, nuunu séeréer dafa nekk ag Laam (l) ci wolof, te loolu dafa daj làmmiñ wi wépp. Ni nga xamente ne pël ci boppam day wax pullo,. . . . ? Kon, nga xam ne ni wolof, dégg nga, di barile lu néew, ni pël di barile lu néew, ci ab nëhoom, ni la wolof di barile lu néew itam ci b nëhoom, te lii maniŋoo koo gis ci làmmiñ yoo xam ne bokkuñu maam. Kon, pë «p» bii di baat «b» buñu comboñ moom itam buy soppiku di baril day nekk ag faa Beneen bi man naa itam ne mbaalu ( am xar, ci pël ) baalu; wolof am: mbaam, baal yi. Baat boo xam ne bii dafay tàmbalee ag miim (m) gu baa (b) tegu (mb) ci làmmiñu pël mbaa làmmiñu wolof, boo koy baril miim ( m) gi day rot, baa ( b) bi des fi, bu fekkee dañuy wax rekk, dégg nga làmmiñ wi ni nga war a waxe, waxin wu jub gis nga ko, miim ( m) gi ci baat biy néewal, day rot ci baat biy baril. Rot gi rekk soppi baat bi, mu dal di baril. Kon, gis ngeen mbaalu (am xar) , (baali) ay xar ci làmmiñu pël. Ci wolof mbaam, mooy mbaam xam ngeen ko, baam yi la ñu war di wax terewul boo demee ci dëkk yi leegi ak xale yi, ñi nga xam ne tàmbali nañoo fàtte làmmiñu cosaan, amna ñuy wax (mbaam yi), waaye wareesu koo wax; dees a waroon di (baam yi). Kon gis ngeen ne ba tay, ni pël di barile ak ni wolof di barile benn la. Ci joolaa, niki ci noonu; boo faboon tay baatu joolaa: juk, mooy xool nii «jàkk» ci wolof, ijuk maa ngi xool ak ijukut xooluma… Ni joolaa di gàntale ni la wolof di gàntale itam, ut boobu am na te dem ba ci làmmiñu Pharaon. Juk, uk,. . . wolof day wax « jàkk», « jàkkut», manees na koo wax ci wolof «ut», «nangmut», «defut», «waxut», loolu waxin wolof la. « nangamul», «waxul», «deful» moo gën a bari, waaye ñoom ñaar ñépp, bu ci nekk am na ci làmmiñu firawna, làmmiñu firawna xam nanu ne-ut, ne-un, nuun gi soppiku ag laam, muy «newul»; am na itam ci làmmiñu firawna «newut». Am na ñaar yépp. Kon, gis ngeen ne làmmiñ yi ma leen wan yépp, gis ngeen kon li ñu bokk. Kon, làmmiñ yi, ba ñu tàmbalee soppiku, booba bindaguñu sax làmmiñu tubaab. Moo waral itam làmmiñ yi am waat yoo xam ne ñaare da lay bett; moo waral itam ñu man a wax lool xam ne tay dafa lay bett. Baron ROCHER da daan wax ne boo bëggee jàng nëhum rekk jàngal làmmiñu wolof, loolu la daan wax. Tubaab yi bi ñu jànge sunu làmmiñ wi dañoo tiit. Dañu leen cee fekkloo loo xam ne lii. Mi ngi mel ni ci ñoom, daanaka xamuñu naka la sunu làmmiñ yi nii ñu mel, nga xam ne lu nekk man nga cee wax ñu am baati Jëfandikukaay yoo xam ne xalaat bu nekk man na cee génn xamuñu woon fu làmmiñ wi dox ba yagsi fii. . . Kon nag gis ngeen fi làmmiñ wi doxoon te nu fàtte ko ba uagsi fi, ba doon jaaxal tubaab yi ñi nga xam ne sax ñoo fi ñëwoon ci xarnu bii nu génne, niki Baron ROGER, mu yoroon Réew mi, nekkoon Góornooru Ndar ñoom ci seen bopp, li leen jaaxaloon tay, mi ngi nii li ko waral! 
Kon, mbooleem lammiñu Afrig woo xam ne manees na caa bayum xel, moo xam ay wolof la, moo xam ay séereer la, moo xam ay pël la, moo xam joolaa la, wu ci nekk tay, nii la mel. Gis ngeen itam li ñu bokkoon démb te bokk googu nga xam ne moom la ñu bokkoon démb, war nanu koo fàttali ci sunuy xel, war nanoo gëstu ba gisaat ko ba kenn du ko man a weranteeti, ndaxte kon, loolu mooy tax kon li nga xam ne lii tay, ni nu bëggoon a tabaxe tey réew mu bees moo xam ne mii dégg nga tay népp dañuy bokk ànd di jenn jëmm, xam-xam boobu la ñu ko man a wéer. Loolu itam lu leer la. Ci loo xam ne du neexal nit, du loo xam ne tey dangay wut rekk dégg nga nit nga di ko leel suukar, waaye dafa nekk loo xam ne dafa amoon te nu fàtte ko. Kon itam loolu wane na njariñu liggéey bi nga xam ne moom ngeen di def. Ndax ci wetug araab lu mel nii am na ci digganteem ak sunu làmmin yi? Loolu itam, damay gaawantu daal door a ñëw ci li nga xam ne tay mooy waxi daje bi. Bunu jëlee araab. . . Gis nga làmmiñ yoo xam ne bokkuñu maam, làmmiñ yu bokkul maam manoo fexe be gis dara luñu bokk ci seen wetug nëhum. Lu mel na li ma leen wan tay ci diggante làmmiñ yi nga xam ne ñoo nekk tay ñu di ko wax Senegaal, manu leen koo gis diggante araab ak sunuy làmmiñ. Waaye waati araab yu dul jeex, gëne ca baat yoo xam ne yii ci diine ji la fakk yooyu yépp ñu ngi ci biir làmmiñu wolof. Maanaam wax ji, baat yi danañu ko àbb fu nekk, waaye du tere làmmiñ wi des di moom ; ndaxte waat yi ni ñu leen di jariñoo ci biir ak ni ñuy jubale wax ji, ak ni nga xam ne bii ni la nëhum bi deme, nga xam ne bii noonu la xel mi di note xaat yi ba di ko jariñoo, loolu mooy li nga xam ne aw làmmiñ du ko àbb. Wolof àbbu ko, da koy bokk rekk ak weneen làmmiñ du donnandoo ko. Araab, am nanu ak ñoom bokk gu yàgg a yàgg goo xam ne gii dem na ba ci ñenti junniy at (4 000) lu jiitu juddub YYE, ndax réew yooyu fi ñu nekk noo fa nekkoon; ndax wax naa leen ne nit ku ñuul a jëkkoon ci suuf; ginnaaw bu nit ku weex amee, mangoon nañu ba new toofa, jaxasoo ak nun, jaxasoo ak nun ba wëlbatiku nekk xeet woo xam ni sax xeetu rax la ñu. Moo waral ba seenu làmmiñ am na ci baat yoo xam ne, boo ko dee topp, danga ko fekk ba fu dajaloo ak sunuy baatu cosaan yoo xam ne ñoo jiitu bërki-démb ji nga xam ne ci la fi diine ji ñëw. Am nanu bokk gu jiitu bokkub diine ji ñëw fi; bokk goo xam ne dem na be ci ñeenti junniy (4 000) at yu jiitu juddub YYE; mooy jamono ja nga xam ne ñépp da daan ñëw di tanqesi Misra. Jamono Yooyu araab yi daan nañu tanqe Misra ba amna waat yu nu bokk, yoo xam ne yii ca jamono jooja la bokk. Mi ngi mel ni tay, bunu jëlee làmmiñu Firhawna, amna baat bu tudd tef-nut. . . Tef-nut bungeen ko seetee, mi ngi tekki Mon Dien Misra dañoo jàppoon ne ñoom ñoo njëkk a taxaw ne: Yàlla jenn jëmm la. Ñoo njëkk a taxaw itam di wax ci waxu Yàlla. Jàppoon nañu ne booba, yoon yii tay feeñaguñu. Seen Yàlla ji nga xam ne moo doon aa, te nga gis ko ci 
séereer muy Róog, Róog mi ngi tekki ba tay ci làmmiñu Firhawna, baatan ; mooy fekkeente ni dënnu gi awwu na, moo di sa (voix) exactement. . . Baatam baatub Yàlla Yàllaay séereer ñoom ñi dese woon nga xam ne. . . Amna ci ñu tuubagul ñu dese baat yoy, wolof amatu ko ba mu tuubee ba tay. . . Tef-nit yi itam, Raa bi muy sàkk àddina, tifli woon na muy nit, maanaam ñoo xam ne da leen a sos ci aw loram, mooy tef-nit. . . Ne tëf Muy nit. . . Tef-nit waxoon naa leen mooy joxe teflit ; Nuun n ci Misra itam, nuun gi, ci lu bari danga koy gis mu toj indi ag Laam (1) ba tef-nit bi ñu demee ba xamatuñu woon lumu tekki, jamono yooyu nga xam ne, ñii ni ñu daan gise ni àddina sosoon, bi ñu demee ba fàtte loolu lépp, baat bi xamatuñu tef-nit lumuy tekki, baat bi dikk nekk aw teflit. Bi mu nekkee teflit, ngeen gis maanaa mu njëkk ma dal di réer ; Boo delluwaatul bu wóor ci làmmiñu cosaanam wi doo xam fumu jóge woon. Waaye gis ngeen ko, tef-nit gii, ci la ñaari baat soqi koo: Bii jëm ci araab, bii jëm ci wolof.      Kon tef-nit baatu wolof bu cosaan la, dañu koo fàtte bi nu demee ba fàtte nu cosaan daan tabaxe àddina, am tefilat. Bu fekkonte ne xamunu kon lii, danuy dal di wax rekk, bunu gisee teflit, gis tefilat ci araab, dañuy dal di wax ni wolof a ko àbb araab ; Waaye tifli nanu door a gis bi! Kon ci wéetug waat yi, dana am waat yu bari yu nu àbb, waaye ci nahu bi, wolof àbbul araab baat. Araab ci boppam it, ñu ngi ko jëkk a bind ci ñatti réemeeri at, ak ñaar fukk, ak juróom ñatt ( 328) ginnaaw bu YYE juddoo. Kon muy junni at, ak juróom benni téemeer, ak juróom fukk, ak juróom benn ( 1656 ) at ba ñu dalee bind araab ak leegi sii ( 11 ). Junniy at ak juróom benni téemeer, ak juróom fukk, ak juróom benn. Mbind mi nga xam ne moo gën a yàgg ci araab mooy mbindum buuru araab, kilifag araab gu tuddoon (12). . . Bàmmeelam nu ngi ko fekk ci fu tudd En Nemaar, soriwul ak Damas. Mooy bàmmeel bi nga xam ne ci la ñu gis mbindu araab, làmmiñ woo xam ni sunu ko jàngee muy araab yii nuy wax tay. Ya ci gën a yàgg ci date bii la : (328) ginaaw bi YYE juddoo. Kon ngeen gis itam ni ko mbindum nit ku ñuul jiitoo lu yàgg a yàgg : Bi araab bindoo ak leegi, junniy at la ak juróom benni téemeer, ak juróom fukk, ak juróom benn ( 1656 ) ; Bi làmmiñu nit ku ñuul bindoo ak leegi, juróom benni junniy ( 6000 ) at la. ("Waaye loolu lépp demoon nanu ba mu laxasu ci sunu bopp, ba nu mel naka nit kooku nga xam ni, dafa fàtte fumu jóge, ba tax na cosaanam lu yàgg loolu lépp manatuñu ko woon a jariñoo, te mooy cosaan li nga xam ne dañu naan kii ci bokk, wii xeet a ci bokk, wii bokk ci. . . Wii moom nun ñépp noo ko bokk" ). Kon leegi, bunu nee ndax sunu làmmiñ yi kon, bu fekkee lii mooy seen cosaan, te fii la ñu dox, ngeen gis kon tàmbalees na koo def. . . 
Defoon nanu ko jamono yii ma leen wax ci làmmiñ wii, nga xam ni daanaka manóo koo xàjjale ak i wolof. Nga xam ni mi ngi mel ne tay, ni farãnse yi nga xam ne moom la (François Villon) daan wax ni mu deme ak farãnsey leegi yi, nii la làmmiñu Firhawna deme, ak làmmiñu wolofu leegi. Te làmmiñu Firhawna woowu, ci la ñu bindoon mbooleem xam-xam yi nga xam ne, moom la gereg yi daan ñakkoosi, ci la ñu daan ñakkusi ab xam-xam, ci la ñu daan ñakkusi lu nekk, lu jiitu xeet yi ci des. Kon li ñu defoon démb, manees na koo defaat. Li am moo di aw xeet bu la notee, day ràggal sam xel, soofantal ko, ba nga defe ni dóotul dara ! Loolu moo tax noteelu xeet ak xeet baaxul. Noteelu xeet ak xeet moo waraloon ci Misra ni ma leen ko wane woon, lé yi joxoon naa leen ko ci la nit ku ñuul deme ba ñu raxas uw yaram, ba mu fàtte fumu mas a jóge, ba tuskare. Te nit boo ko xasee àndi foofu ba mu fàtte fumu mas a dox, fàtte lu mas di cosaanam, moom ak baayima joo nos wommat a yam fu la neex mu dugg fa. Foofa la ñu ñu jaarale woon ca bi Cambyse ñëwee. Ginnaaw loolu itam ci xarnu bii nu weesu, ñu delluwaat jaaralewaat nu fi, raxas sunug yuur ba xamatunu fi nu jóge, ba lunu doonoon nu xeeb ko; defe ne lu nekk da nu koo war a sàkku ci ñi des. Loolooy li fi newoon, ba nu xebat sunu làmmiñ ba dootunu ko jariñoo. Teg ca, làmmiñ wi ngànnaay la, paaka la, balay ñaw nga daas ko: làmmiñ wu ñu jariñoowul, mi ngi mel ni paaka bu xomaag. Te tubaab yi bi ñu fi ñëwee, réew mi mépp dañu koo yor ci seen làmmiñu bopp. Moo taxoon ba sunu làmmiñ yi des ginnaaw. Li la daan tax a jëm kanam, li la daan tax a am loo dundale sag njaboot, ci weneen làmmiñ nga daan jaar am ko. Loolu moo taxoon nu sàggane sunu làmmiñ yii. Waaye du caagéen ne dañoo manul woon a wax li nu bëgg a wax. Dangeen di xam ne aw làmmiñ, jëfandikukaay la goo xam ne lu am xel dem ci àddina aw làmmiñ man na koo tudd; am xel ay gàtt, aw làmmiñ gàtt! Waaye lu am xel man a dem ci àddina rekk, aw làmmiñ man na koo tudd; aw làmmiñ gàttul, nit kiy wax nag, fim xelam yam, fim njàngam yam, fi jis-jisub àddinaam yam, foofu rekk la waxam man a yam. . . Waaye boo demee ba sam xel gis leneen rekk, làmmiñ wi dana ko tudd. Lu ko waral? Amul benn baat boo xam ne bii yanu nga sa maanaa ci cosaan, amul! Mooy li nga xam ne — waxoon naa ne danaa cuq tuuti xale yi. . . Ndax defe naa ne jàng ngeen (surtout), jàng ngeen xam-xamub làmmiñal yi. . . Xam ngeen de (Saussure) wane na loolu, wane na ne amul benn baat boo xam ne tay. . . làmmiñ du loo xam ne tay baat yi dañoo judd rekk daal di yanu seen i maanaa. Baat bi coow luy génn ci gémmiñ kepp la! Kepp! Amul sax menn maanaa. Ndax bu ko amoon, wenn làmmiñ ay am, kon lu jóg rekk, xel yépp nenn la ñu koy tudde. Wenn tur wi di moom. Te loolu amul. Kon, bu fekkee ne tay, tabax naa dara lu yees, loo xam ne kenn xamagul ni ma koy tudde, nu la neex man nga koo tudde; waaye boo ko ni xasee tudde buñu waxee nga ne nii laa ko tudde, nii la tudd, nii la tudd ba mu dugg ci boppub nit ñi rekk, jeex na! Loolu mooy li nga xam ne moo ci am solo. Kon li nga xam ne tay mooy waat yi, boo jëlee wolof, mbooleem li nga ne tay bind nañu ko ci tubaab, man nga koo tekki ciy wolof de doo sàkk benn baat daanaka, ba ci fukkeelu xarnu ak juróom ñaar ci ginnaaw, XVlle siecle. Mbooleem li nga xam ne bind nañu, boo jëlee mbooleem li tubaab yi bind, lu ci dul waat yi xam ne day indi garab yoy foofa rekk lay sax, walla muy indi loo xam ne seen i aaday bopp la joo xam ne aadawoowunu ko — lu ci dul waat yooyu rekk, li ci des man nga koo tekki ciy wolof. Te waat yooyu safaan bi am na, bu ma nee (kàdd) tubaab bi manul a tekki (kàdd). ci tubaab ndax amuñu ko; amuñu ko dañu koy sàkkal turu latee (Latin). Bu nee [new] amuñu ko; bu nee (sapin) awma ko noonu la. Waat yooyu nag boo ko tegee fële, xam ne ñoo lëkkaloo ak taw bi, ak ndox mi, ak réew ma, waat yi nga xam ne ñoo lëkkaloo ak réew mi, boo leen dindee, li ci des, lépp loo xam ne tubaab bi bind na ko ba ci. . . fukkeelu xarnu bi ak juróom ñatt (XVIII) — ba ci ñoom VOLTAIRE ak DIDEROT — lépp man ngeen koo tekki ciy Wolof te dungeen sànk benn baat, man ngeen koo tekki ciy pël te du ngeen benn baat. Amul! Kañ la nuy tàmbalee sàkk ay waat (baat)? Bu nahwu [=nos-wax/grammaire] bi. Li sunu nahwu man, ñoom tubaab buñu defee ag taxam seetlu duñu ko gëm. Kon sunu nahwu mel na ni sax li mu man a indi lépp seen bos manu ko. Waaye làmmiñ wu ne man ngaa wax li ci àddina lépp. Noonu la làmmiñ bindoo. Kon, li làmmiñu tubaab ëppalee sunuy yos mooy waat yi nga xam ne dugal nañu leen ci ñaari xarnu yii mujj — yi ci des ginnaaw yii. Maanaam ci fukkeelu xarnu bi ak juróom ñent (XIX) ci la xam-xam tàmbalee am dëgg-dëgg. Doole jiy doxal lu nekk, ci la ñu not itam cóolool, ci la mbëj-xëcc am, ci la mbooleem xam-xam yi. . . doxaliinu biddiw yi, ni biddiw yi ajoo ci asamaan ak àtte yi leen di doxal, ni àddina tabaxoo, loolu lépp ci jamono jooju la génn, ñu sàkk yeneen i waat yu bees yu ñu ko tudde. Waat yooyii mooy yi ci bees. Ci benn xarnu la yam ak bii xarnu nu nekk tay, muy ñaari xarnu[. . . waat yi tubaab yi sàkk, ci ñaari xarnu yu mujj yii, làmmiñ wi xam-xam bi juddoo; waat yooyu ñoo nekkul ci sunuy làmmiñ te waaw yooyu sàkk leen du dara ci nun. 
 Danuy samp ay kureel yoo xam ne, baat bu ne dañu koy méngale ak moroomam. Loolu boo koy def tay, dafay mel ni tay, liggéey la bob dafay jafe — dëgg la jafe na ndax laaj na liggéey bu bari. Waaye, am nañu foogoon ne tay — ndax loolu lépp dañu leen dul woon wan — am na, nun ci sunu jamono, ñi ma maaseel, amoon nañu ci dem ba [université] daara ju mag ji – ndax daara yi dañoo tegaloo : ju ji ak ji ci diggante ji ak ñatteel bi — ñu foogoon, ndax maneesu leen koo jàngal rekk, ne sunu làkk yi amul nahwu, maanaam amuñu [grammaire], ndax nahwu bi maneesu koo bind, kepp. Gis ngeen fi umpale tollu! Uuŋ! Kon, ba foogoon nañu ne làmmiñu tubaab yi booleem jëlee bisub tay, di leen naw, fàtte fi ñu jaar yagsi. . . fii tay dangay daal di xeeb sa bopp, waaye boo fàttalikoo fi ñu jaar, nga xam ne làmmiñ wu nekk man na faa jaar. Fàttalikuleen ne tubaab yi ci seen bopp, latee [latins] da leen a ko [coloniser], da leen a notoon ñoom ci seen bopp yitam, ba moom leen, ba yóbb seen férféraan, ba ñu xeeboon seen bopp. . . Seetleen li [César] daan bind ci [Gaulois] [=saa-Góol] yi, lu nekk daan na ko wax: (Gaulois) fi dàq a toppandoo, loo leen wan rekk dañu koy toppandoo ; mayuñu leen woon ñu man a sàkk. Gis nga ki nga xam ne moo lay not, du la may nga sàkk, da lay xañ xelum sàkk ; day bëgg a royloo xam ne sii mooy sab sirru ; mooy sa mbóot, da koy roy ci bindam, da koy roy ci jëfam , da koy roy ci ni ngeen di jëflantee ba nga xeeb sa bopp. Loolu la César daan bind ci Gaulois yi ne , dara, ñoo fi dàq a toppandoo! Làmmiñi (Gaulois) juróom fukki waat la ak juróom ñatt (58) moo ci des ci farañsey leegi yi, juróom fukki waat ak juróom ñatt. Lateŋ naan na leen, naan na leen ba dara, dara desu ci lu dul juróom fukki waat ak juróom ñatt, moo des ci làmmiñi (Gaulois) ci farañsey leegi. . . Kon foofu la ñu doxoon cig notaal. Ba tax na, ci atiy diggante bi ñu tudde (moyen-âge,) bi ñu ci tollee , tubaab yi dañoo xeeboon seen bopp, seen làmmiñi bopp yii nuy naw tay, fàttalikuleen ne ñu ngi ko tuddee woon ñoom làmmiñ yu fooyooy yi, làmmiñ yu amul solo yi , boobu farãse mi ngi tudd làmmiñ wu amul solo, almaa ngi tudd làmmiñ wu amul solo, àngle a ngi tudd làmmiñ wu amul solo, españool a ngi tudd làmmiñ wu amul solo , lu tekkiwul dara ! Tekkiwul dara ci boo ko dendelee ak latin. Ba tax na, mbooleem xam-xam bi nga xam ne sii tubaab yi dajale nañu ko ci janomo jooju, lépp ci latin la ñu ko delluwaat bind. Jamono yooyu araab yi ñoo indiwaat (civilisation) bi, ñoo indiwaat xayte gi ak nite gi, ñoo ko indiwaat ca Espaañ, waaye bi ñu koy indi, dañuy fab téere bi dendale ab araab ak ub yawuut. Ñu fab téere bi ci (grec) ci araab, tekki ko ci làmmiñu Españool, ñu delluwaat koo tekki ci latin. Noonu la ñu ko daan defee, ndaxte, làmmiñ wi nga xam ne ci lañuy dox muy Españool, jarul sax jàng ! Ba dañu koy tekkiwaat ci latin. 
 Mbooleem ñi amoon xam-xam ci Órob gépp , ci latin la ñu daan bindante . Ba ci xarnu bii nu génn, GAUSS, nga xam ne man nanu ne moo doon garmib matematig , GAUSS mbooleem téereem yi mu bind yépp dégg nga ci latin la ko doon bind. Jomboon nañoo bind "science, science" kenn waru ko woon bind ci làmmiñ wu fooyooy wu mel ne Farãnse, walla wu mel ne Àngle, walla wu mel ne Españool . Kenn daawu ko ci def. . . Fukkeelu xarnu bi ak juróom ñent yépp fableen téere yi ci làmmiñ woowu rekk la ñu ko daan def , fàttalikuleen ko. Waaye xam ngeen ne bi ñu tàmbalee di génne ci ati diggante bi, bi ñu ñëwee ci fukkeelu xarnu bi ak juróom benn (XVl), ci la RON SARD dal di tàmbali, ñu ne ñoom kat sàkkal nañu, dañiy sàkk it kureel goo xam ne mooy kureel gi ñu tuddee «Dëlloñ ja»(13) mooy Cercle de la pléiade , kureel gu ñu tuddee Dëlloñ ja, ñu dajaloo: RONSARD,DD BELLAY, ñu ne daal, làmmiñu mbooloo mi daal jar naa jàng; latin baax na , waaye ñoom dañuy bind ci làmmiñu mbooloo mi. Leegi, seetlul jamono yooyu ,mbooleem way yi ñu mas a way ci ay latin la ñu ko daan bind, mbooleem luñu mas a way ci latin fàtte nañu ko leegi ! Mi ngi ci kàggu yu, kenn dootu ko xool. Li RONSARD daan way, li Du BELLAY daan way, foofu la làmmiñu tubaab tàmbaliwaat di seqiku, di màgg, di yagsiwaat , mu jaral nit ñi ñu jëlaat di bind. Nii ngeen di def tay jii, lu mel nii ngeen def tay, moom la RONSARD defoon , ci jamono yooyu, ndaxte làmmiñu tubaab dafa fooyoon dégg nga ba jaralu leen sax ñu jàng ko, ndax rekk noteel ga leen latin yi notoon ca cosaan, ba ci jamono yooyu mi ngi nekkoon di leen ngaañ. . . François 1ère moo jëkk a taxaw ne daal, leegi kenn dootul àtte ci àttewaay yi, ci maanaam pénc yi, fi mbaxana mi meññem laar, kenn dootu fa àtte. . . ci ay latin. Suñu fa deeti àttee dinañu ko wax ci làmmiñ woo xam ne danga koy xam, ndax dañu la daan àtte ba ni la war nañoo dagg sa baat te doo xam. . . Yooyu yépp, kon ngeen xam ne li am solo moo di delluwaat kuñu mas a jaarale foofu, kuñu mas a not ku nekk jaar nga fii . Irlandais yii tay di xeex ci Ànglteere, Àngle yi yóbb woon nañu leen ba ñu fàtte seen uw làmmiñ , ba nga xam ne mbooleem jàngkat ya, ñoom ñépp fàtte woon nañu seen làmmiñ, ku judd rekk ñu nàmpal ci àngle , ku juddu ñu nàmpal ci Àngle, ba ñoom ñépp ñu fàtte seen làmmiñu cosaan.  Waaye bi ñu demee ba gisaat senn bopp ba nar a bëre, ba delluwaat nangu seen bopp, dañoo delluwaat ca biir kàggu (14) ya, jëlaat nahu yi , di jàngaat seen làmmiñu bopp ba man ko , delluwaat di ko jàngal seen i doom. Noonu la Irlandais yii ngeen gis defoon , waaye demoon nañu ba ñoom ñépp, mbooleem ñi ci jàng, fàtte woon seen làmmiñu cosaan. MONTESQUIEU moo wax ne xeet buñu ko notee , lu noteel nga tar tar tar tar, li fii ak fàtteegul làmmiñam rekk, bu yaboo yaakaaram bañ a tas. Waaye bu fàttee aw làmmiñam, loolu bóli gu dagg la. Kon ñu ñëw kon ci fi may mujjee. . . ñu bari dañoo defe ne waati tubaab dafa leer nàññ , dafa leer nàññ , booy wax ciy tubaab dafay leer nàññ, te booy wax suñu làmmiñ yi du leer , sam xel day mel ne ay jargoñ ñoo ci lënd. Te safaan bi mooy dëgg. Boo jëlee tay làmmiñu jàmbur di ko jàng, njëlbeen gi, waat yi nga xam ne ñoom ngay jàng, waat yi day mel ne der wu teref moo leen. Ëmb, der bu teref boo xam ne bii waat yi duñu xooju dëgg-dëgg ci yuur gi, duñu xooju dëgg-dëgg ci xel mi ba xel mi man leen jariñoo ni mu leen war a jariñoo. Xel mi du dal di not ci saa si làmmiñu jaambur ni mu ko war a note, ba dal di man a jariñoo li ci nekk, wax ji ëmb.   Kooku, làmmiñ wi nga nàmp rekk ci nga ko mañ a jële. Moo waral bu jëkk a jànge ci làmmiñ wi nga nàmp di gëstooti, loolu lay jariñ. Waat yi, dañuy dal di def cëmbëx ci biir xel mi, mbaa ci yóor gi– benn la. Bu ko defee dañu ciy seey, log ba ca yax ba. Loo xam ni lii am na njariñ yuur gi ak xel mi dal di koy jariñoo ci ci saa si not làmmiñ wi, not baat yi, xam li mu ëmb lépp ! Te waati tubaab, li ci ëpp lépp dangay dem a dem ba ca kanam sax, nga door a defe ne xamoon nga li baat bi ëmb, te fekk ne xamóo ko woon, ndaxte képp kat, du làmmiñ wi nga nàmp. Ndax kepp, der bu teref boobu ma leen di wax, ne der bu ko ëmb la, der boo xam ne du senn, ak lu teref teref du senn. Baat bi dafa nekk rekk ëmb ci biir xel mi, waaye lu ci ëpp lépp seeyu ci. Ba la ciy seey, ñaare mu yàgg. . . At yooyu nga xam ne nag moom la baat biy nekk door koo seey ci biir xel mi, at yooyu la ñu leen bëgg a wàññi. Moo tax ñu ne jànge ci làmmiñ wi nga nàmp, na mu man a def am njariñ. Te dananu ko gis ci xale yi nga xam ne tàmbalee nañu ko ci ñoom: buñu demee ba ñu am ñaar-fukki at, ba àgg fim xel di sàkke, ñi nga xam ne ñoo jaaroon ci seen làmmiñu ndey, jàng ci xam-xam ñooy gën a bari ay sàkkkat. Li nga xam ne mooy li am solo, moo di xam waat yooyu ni mu leen di jariñoo. Dañoo defe ne baati tubaab dañoo leer, sunu waat yi dañoo lëndam. Waaye li leer moo di wax ji nga xam ne moom ngay méngale waxtu wu nekk ak baat bi, di ko déege ba ni mel. . . 
Suma tëbee ne: ellipse, ellipse tekkiwul dara ciy ti. 19/32 laa tekkiwul, dara nga. Moo di, ellipse mi ngi tekki ci tubaab «yées»; yées, nga ne lumu yées? Mu ne yées nag mbege. Yées, nag mbége. Gis nga, wax ji sax àggul. . . Ellipse, yées na mbege, waaye àgguñu ca sax. Kon nga xam ne baat boobu tekkiwul dara. Li nga xam ne moo tekki dara moo di saa yu ñu bindee ellipse nee nañu yées mbege moo di rëdd wu tëju bi nga xam ne, moo di ndëng wu téju la, dafa tëjuwaat ci boppam – wi nga xam ne wii am na ñaari tomb yu ko diggu, ñaari tomb yu ko biiru yoo xam ne ay xal la nu leen tudde: Mooy « foyers: FF;». Kon, yées mbege mooy ndëng wu tëju wi nga xam ne wii am na ñaari tomb yu ko diggu, yoo xam ne buma jëlee benn tomb ci moom – . . . moom mi nga xam ne mooy yées mbege – tomb buma ci jël suma nattee ab digganteem ak ñaari tomb yooyu ko biiru, dayo bu. . .     Sax la, buma leen boolee. Maanaam, buma nee miim ak faa. . buma ko boolee ak miim ak faa nàngam, dafa sax, dayo bu sax la, bu dul toxu la. Dañu leen di jàngal luy dayo bu dul toxu. Yooyu, kon, wax jii nga xam ne saa yu ma nee yées mbege rekk nga xam ne mooy baat bi nga xam ne ëmbul dara daanaka, buma taree lii mu dal di tàmbalee leer ci samam xel. Dangeen ko jàng ayu-bis, mu mel naka seen um xel jargoñ a ci lënd. Bu ngeen ko fàttalikoo, bu jëkkoon ba ñu koy sañ, leeg-leeg sax bu baat bi. . . bu déggin wi yeexee dugg. . . ndax. . . lii moom la ñu tudde dégg baat. Dégg baat moo di tabax wax joo xam ne jii manees na koo tabax ci làmmiñ wu nekk, ba mooy tax baat boobu dootóo ko man a jaawale ak beneen ci mbooleem li nga xam ne lii moom la xam-xamu xayma ëmb. Kon, bu jëkkoon, bu fekkeente ne seen um xel dafaa mas a lënd ba mu yàgg, dangeen di fàttaliku ne dañu daan gunge waat yi ak kàcciri. Booba, dañu daan siime kàcciri, baat bi dal di dugg ci saa si; waaye yooyu yépp kenn sañatu ko. Loolu, da daan dugal. . . da daan tax… naare muy jàng. Waaye terewul bu nit ki yeexee xam itam, déggin wi muy dégg waat yi mooy mujj wax ji leer, mooy tax wax ji leer. Bu fekkee yaw dangaa jëkk a jaar ci daara joo xam ne dañu lay jàngale ni ñuy waññe, nga ñëw ci daaray ñaareel ji ñu jàngal leen xeeti xayma yoy yemaay yii yépp dégg nga ba mu leer ci seen um xel. . . Parabole moom itam loolu la tekki. . . Parabole mooy lu dul ub tëmb, maanaam tëmb bu tëjuwul, lu dem ba bëgg a nekk tëmb te nekku ko; hyperbole mooy lu ëpp ub tëmb. Loolu yépp, gis ngeen ko, lu ci nekk dafa am déggin woo xam ne. . . dañu koy joxe, wow déggin wi kepp, wax jooju ngay tari mu ànd ak baat bi, a a. i-lno ci sam xel nga xam ni boo neetee nàngam rekk, boo taree baat bi dal di jis mbege gi, dal di gis rëdd wi ni mu mel - lool mooy mujj leer ci sam xel. 
Bu ko defee, fu jaare la ci mbooleem daara yi ñu la war a jaarale ba boo yegsee ci daara ju mag ji lii lépp fekk na nga weesu ko, leneen luñu la jàngal itam nga xam ko. Loolu mooy fi nga xam ne fii fi la nit di dox. Moom la ñu jot a def ci làmmiñu tubaab, te jotuñu koo def ci sunu làmmiñ. Kon, sunu xëyee ci genn ngoon bëgg waat yooyu yépp dal di dugg ci seen um xel te duggagu ci, du dal di yombe noonu, waaye gis ngeen yoon wii ci la tubaab yi jaar, bee yagsi fi mu yagsi. Te loolu, noom ci seen bopp, nii nu xeebe tay sunu bopp, xeebe ko sunu làmmiñ, xeebe woon nañu ko seen làmmiñi bopp. Kon, mboolem li nga xam ni tay guddi na, maa ngiy gaawantu jeexal - mboolem wet gi nga ne tey mooy xeetu xayma yi, xam ngeen Ne am na tay jàngalekat bu mag bu tudd Saxiir Caam, bub mi ngi koy toppatoo ba gii wet dootuma ci wax dara. . . Bi ma njëkkee taxaw di wane ne ay xam-xamu màndaxe, niki xayma yi manees na koo def ci sunu làmmiñ yi, booba, 1947 la. . . Leegi kon xaynaa ba mi ngi ci loxoom Saxiir Caam. Kon googu wet dootuma ci wax lu bar. Mu des. . . Li ma bëggoon moo di ay Saxiir Caam judd, ci wetug càkkeef gi, ñoo xam ne li Saxiir di def ci wetug màndaxe, ngeen di ko def ci càkkef gi. Càkkeef gi, mooy nekk gi, àddina ,sayiirus àddina, bitti bi; àtte yi nga xam ne nii mooy doxal àddina, mooy doxal sayiir; ni ñuy jógee ci suuf bay dem ca weer wa; ni suuf si tabaxoo; ni asamaan yi tabaxoo; ni àddina tabaxoo, ba àddina sosoo ak leegi, ni mu tabaxoo ci sayiir ak àtte yi nga xam ne ñoo ko ëmb, moo xam dangay wàcc, wuti li nga xam ne moo gën a màgg ci àddina ba ci biddiw yi; walla dégg nga dangay yéeg walla dangay wàcc wuti suuf; baa dangay dem ba xareeful; xareeful woon yi ak saali xareeful woon yi. Loolu léep, lu ci nekk manees na koo wax, manees na koo toppatoo. Li nga xam ni moom la nu amagul te war koo am fi saa si moo di ay jàngalekat yii fi nekk dégg nga di xale yu ndaw tollu ci seen digg doole, dégg nga fableen seen i wakkan wékk ko ci ak ëkk, te def liggéey boobu. Man, jot naa cee def lu bari, waaye ngeen dund doyul. . . ndax war a man a sottal liggéey bu mel noonu. . . War ngeen koo def itam ci jàngu yaramal yi niki chimie, baat bi ci nun la juge woon moo doo kémit bi ma leen waxoon, kon nag noo ko abal àddina, du ko sànk. Kémit Egybtiense, ñoo ko dàqoon ku nekk ci àddina. Ba tax na baat bi moo mujjoon di tekki seen réewum bopp; baat bi moo joxe chimie, kimiya moo joxe chimie. Kon baatu chimie, seen baatub làmmiñu maam la. . . Àddina ka ni luy doxe, mbooleem àttey jàww ji, jaww ji ak dàkk gi ni ñu deme, dàkk gi ak daara ji ni ñu duggantee, mbooleem xam-xam yooyu amul ci daara loo xam ni nii maneesu koo wax ci wolof. Tolloon woon nañu ci jamono joo xam ni jii, dañoo defe woon ni jaww ji dafa mel na rekk ndab loo xam ne lii dafa ëmb daara ji te jotewul ak moom dara. 
Xam ngeen ni, bi ñu demee ba xam-xamub kajuteef dikk, EINSTIN taxawal ko, ci la ñu dem ba xam li dàkk gi jote ak jaww ji; baxam itam dàkk gi, di yàggaay bi, ak jaww ji ci seen bopp li leen lëkkale, ñoom ñaar itam ñu xam li leen lëkkale ak daara ji nga xam ni moom la ñu ëmb— te ci jamony NEWTON dañoo defe woon ni jotewuñu ak daara ji ñu ëmb daara. . . Yooyu yéep luñu man di jàngale la, di ko man a leeral ba nit ñi xam ko. Xam ngeen ni tey bu fekkoonte ne suuf sii nii mu taxawe ci maanaam, niral leen li may wax noonu, ci ni nga xamante ne nit ku nekk ak fa mu tollu ak na muy doxe, na la jamonoom di doxe, na la jawwoom di doxe itam. Bu fekkoon te ne tey jii dañoo fab ay dugal leen ci benn korba (15), ñu dugg ci benn korba bi, te ñu am ñu jàpp ne, xam-xamub suuf àgg na ci ñu man a sànni korba boobu muy doxe gaawaayub leer du àgg ci gaawaayub leer sax ndax bu àgge ci gaawaayub leer dootuñu dee, dara dootul soppiku, kon dañuy génn jamono waaye ñu dem ba jub gaawaayub leer; ñu ngi ci biir korba bi, korba yii ñuy sànn ñuy dem ca weer wa di dikk. . . bis buñu manoon a xiibal korba boobu, ba mu dem ba nga xam ni bii dem na bay mengaloo ak gaawaayub leer te àggu ci, korba boobu di dox ña ko yor bekk ci biir, di natt seen jamono; ñoom ñi ngi yor lu mel ni nattukaayu jamono yi nga xal ni moom la ñuy yor, niki montar bii ma yor ak lépp loo xam ni moo may wan fu waxtu wi tollu, ñu yore seen nattkaayu waxtu di natt waxtu yi di natt. Bis yi buñu nattee ba ne natt na ñu juróomi at, dellusi ñoom tàggoo na ñu ak suuf, nekkatuñu ci suuf. Nun noo ngi natt noo ngi yor sunu nattkaayu jamono, di natt yaawaay bi ; ñoom dem na ñu, ñu ngi suux ci jaww ji, di natt seen jamono ba ñaari at ak genn-wàll, (2,5) ñu natt ko— dégg nga dégge nga ci ni ñuy natte ak ni seen ñëwee dinañu fekk suuf bijjaaw, seen i sët bijjaaw. Dinañu fi fekk seen i sëtaat, fekk ñoom ñi ngi toll kepp bu fekkee nit ki mi ngi fiy jóge ci ñaar-fukki at ak juróom (25) booba moom, dinañu dellusi am fanweeri at (30) fekk fi seen i sët ñu bijjaaw, seen i sët la ñu fiy fekk ndax seen i doom dañuy dee sët ya ca tegu dee ba sët bi ci des ñu fekk ko mu bijjaaw. . . Kon gis ngeen ni jamono deme kon, buñuy wax yooyu yépp warees na ko man a andi ba mu dugg cim xel, ba ngeen xam dëgg-dëgg ni àddina tabaxoo, ba ngeen xam itam li ci di ay kéemaan, paska lu la xam-xam wan ci lu leer, di na la wan lu ni tollu ci lu lëndam, lu leeragul —dégg nga koo xam ni dina doy kéemaan. Ngeen xam mbooleem li ñu tudde. . . ni biddiw yi juddoo, ni ñuy tàkkale seen i kàttan lakke seen kàttan géep, ba kàttan gi jeex, ni biddiw yiy rëse, ak bu ñu rësee, fi ñuy jaar fépp, ñëw ba nekk biddiwu sëfatul, sëful; jóge ci dem ba nekk biddiwu pax mu ñuul; ndax àddina soosu day walbatikuwaat, dellusi ginnaw, di tàngaat ba àddina tukki, ciw tàng, walla àddina day nekk rekk ba tàwwiku, nu miy def fi mu nekk, ndax fii nu tollu àddina day tàwwiku, day tàwwiku rekk, amul doole joo xam ni jii, man na koo delloosi, ba mu dellusiwaat ci boppam. Kon àddina day dee ci ab sedd. 
Yooyu yépp foofu la xam-xamub bitti bi tollu yaneen yu ni deme, amu ci lenn loo xam ni maneesu koo wax, ci ay wolof, jàngale ko ci, ak làmmiñ yi ci des yépp…  Mboolem li nga xam ne sax mooy xeet yi, lépp la ñu ci man waxi Sciences, ci xam-xam, waxuma ak li nga xam ne lii mooy xam-xam bi tukkee ci nit. War ngeen a tàmbali di bind ci làmmiñ wi, di ci taalif, di ci way, di ci wesar, di bind di wesar, di bind di taalif; dangeen di xam li wuutale taalif ay way ak li ko wuutale mbindum wesar. Dangeen di sàkk jëmm, taalif jëmm la joo xam ne danga koy tabax ci biir làmmiñ wi; du jëmm joo xam ne man nga koo laal nii, waaye jëmm ji fés na tabaxu, ndax te baat bu nekk ma nga nekk fa mu war a ne, te bu fa jógee rekk am lu rës, mu ànd ak rafetaayu boppam boo xam ne bii mooy tax mu des fi ba fàww ! Yooyu yépp dingeen ko man a def ci làmmiñ wi nga ne moom ngeen nàmp. Ngeen teg ca sax rafetal, xam-xamu rafetal bi nga xam ne moom la Yàlla tabaxe àddina sax: loo xam ni jàkkaarloo nga ak moom tay, di ko xool, mu rafet ci say gët ba nga ne kaar, lim bi nga xam ne moom la ko Yàlla tabaxe boo ko jeexee danga ko ci gis. Yooyu yépp miin ngeen koo jàng, loolu lépp luñu man a wax ci Wolof la, maanaam xeetu "esthétique. " Yooyu yépp xam ngeen ne lim boobu moo di bii: 1,618. Lim bii mooy lim bi nga xam ne boo xoolee moo xam ab xarkanam la, moo xam ab tabax la, moo xam loo xam ne lii mooy yi nu ma doon won tay, "oeuvres d'art" yi ngeen ma doon wan, loo xam ne xool nañu ko ci te mu bindoo bind boo xam ne bii am na ci càkkeef bi, ba nga xool ko ba mu rafet ci sa bët ba nga ne kaar, soo ko ëmbee ci ñeenti kon boo xam ne dafa am ab guddaay ak ub gàttaay ëmbeel bi, wax naa leen ni ñuy ëmbe. Boo jëlee kon ñenti kon yii nga xam ne dafa am guddaay ak ub gàttaay. . boo tegalce seeni guddaay AB, teg ko ci AC mu jox la dayo bi, ba fàww : 1,618 (16). Noonu lay deme. Boo jëlee nopp bi rekk, boo jëlee bakkan bi nii def ko ko, muy noonu! Boo jelee bët bi ëmb ko ci itam , boo leen tegalee mu joxaat la lim boobu. Boo fabee jóolooli yi (17), ni jóolóoli yiy màgge ci àddina, ni leen Yàllay di màggale nii, boo jëlee bu ndaw bi teg ko ci bu mag bi itam - ni jóolóoli biy màgge - ba tay benn la; lim bii la lay jox. . . Kon, mooy lim bi nga xam ne moo nekk ci àddina te mooy lim bi nga xam ne moom lañu tudde. . dogub wurus: Lim bii, Misra a ko njëkk a feeñal, Grecs yi ëndi ko, Renaissance ci bi tubaab yi delluwaatee dekkal ko cib xam-xam: cathédrales yi, boo gisee dégg nga jëwal cathédrales yi ni ñu ko tabaxe, yooyu yépp, lu ci nekk, boo ko jëlee lim bii nga ciy fekk. Boo jëlee itam nataalub MICHEL-ANGE, walla nitaalub Léco-nard de VINCI, walla nataalub moo xam baneen kile. . . kuy jëfandikoo mbooleem lu rafet la ci àddina, boo leen jëlee itam , pentuur yi nga xam ne def nañu ko, nataal yi fu def, soo leen defee nii ma wax, boo leen jeex ce, cambar leen, ne ma ko wonee, kon itam lim boobu ci ngay delluwaatateeti, mujj ci, moom ngay delluwaat gis (18). Yooyu yépp kon mu wan leen ne Wolof man naa feeñal, manees na cee jariñoo, mboolem loo xam ne tay xeetu xam-xam la, te tubaab di ko jariñoo, moo xam ci xam-xami càkkeef gi la, moo xam ci xam- xam bi nga xam ne day tukkee rekk it . . . ci birub nit - dégg nga ci la. . . Amul wenn làkk ci àddina woo xam ne sa baati kese yi nga judduwaale rekk ngay jariñoo. Boo jëlee farãse, màngasiin magasin araab la, miskin mesquin, araab la, amiral araab la, algoriuhme araab la, algèbre araab la; baat yi yépp. tubaab da koy jariñoo, te cosaanu araab la. Am na waat yoo xam ne ñu ngi jóge ci yeneen làmmin dugg nañu ci farãse itam. . . Téere bii mooy liggéey bi ma def ak mbëggeel ngir dellu tuuti ci teraanga ji ma jotoon
ci biir Wolof yiIndiwuma lu beesDama dajale rekk léebuy wolof yi nekk ci yeneen
téereTéere yooyu, lim nañu leen ca mujug téere biiAm na ay léebu yoo xam ne ni
ñu ko waxe wuute na ci yenn diiwaan yiNoonu, dugal nañu léebu yi ak seeni wuute
ci téere biLéebu bu nekk bind naa ci ban téere laa ko jëleMooy lim yi nekk ci diggante xala yi. 
Ñaata ci téere yooyu ñu lim ci muju téere bi (maanaam téere yi léebu yi jóge) boole
nañu ab léebu man nañu wone ni léebu boobu siiweMaanaam, su ñu fekkee ab léebu
ci fukki téere, léebu boobu moo gëna siiw léebu bu nekk ci benn téere kese. Léebu wolof yi ëmb nañu xam-xam ak ràññee yu bareXeet yépp man nañu jàng lu
bare jaare ko ci léebu wolof yi, ci lu jëm ci luy baax ci nit ci kaw baaxi maam –
maanaam diggante nit ak mbokk, ngor, jom, faayda, teraanga, sutura, sago, muñ, fit,
njaambur, maandute ak ñoom seenXalaas, ngor wàññiku na lool ci Senegaal rawatina
ci xale yi Xëyna téere bi man na fanq ag wàññikoom te denc xam-xamu maam ya
ngir jamono yiy ñëwMooy sama yéeneYal na la Yàlla barkeel, yaw mi jàng téere bii. Musaa Saar (mi tudd itam Richard Shawyer)Aar moo gën faj
Aawo, aw la tudd
Aawo buuru këram
Aaye na, aayeetul keroog
Ab dag du bëgg moroom ma
Ab lonku, daar a ca gën
Ab yeel bu ëppee ab lupp booba jàngoro rax na ca
Abb delloo la sant
Àbb, delloo ca gën
Àddina ak li ci biiram jarula xiirook a õaayoo
Àddina, ànd bi géléem la
Àddina daramba la
Àddina du cere, waaye dañu koy laaloÀddina du cere waaye lu mata laalo la. 
Àddina du cere waaye dees na ko laalo. Àddina du dara
Àddina du kër, xaarukaayu dee la
Àddina du lijjantikuCa xeexub Badar la lëje woon
Àddina gudd nab tank
Àddina jigéen la, ju fu mu tollu, mu ngi ëmb te kenn xamul lu muy jur
Àddina, kendandoo la
Àddina kenn defaru ko ci benn fan
Àddina këru naxekaay la
Àddina li muy yaatu-yaatu, ñaawaay a ëpp wóllare taar
Àddina mor yow
Àddina, ndoxum joor la ; buy taa, mu ngay õiis 
Àddina Njéeme la tudd, sant Ba
Àddina njoowaanu golo la, garab gu nekk lay wékku
Àddina ñett a ci gën : àjjana biti, ak weerteewlu ak mëneek say dëkk, ak kula gis bëgg la
Àddina ñett a ci gën, am a gën, man a gën, xam a gën
Àddina, ñett a ci di yóbbal : ab xame, ab taar ak mbuus
Àddina ñett a ko jàpp : saxle, gub sax bi, ak sax mi 
Àddina ñetti fan la, démb ñoom baay, tey ñun, ëllëg sunuy doomÀddina potu ndaa la, ku naan jox sa moroom mu naan
Àddina, reenub ñàmbi la, kenn xamul fu muy damme
Àddina weeru koor la ; feek jant sowul, juubu du weesDund gu jeexagul, weeru koor la : juubu weesoogu ca
Koor gu jant sowagul, juubu weesoogu caÀddina wori neen la
Àddina yagadeete la, koo ca gis ngaa ndëndam, mu ko tëggal ; noppam neko : yàggleel
Àddinaa neex ba ku dee, ñu bàyyi laak say gëñ
Àddinaa ngi ci sunu kanam
Àddinaa tëradi
Àddinam xel, gën jamonoy bët
Àddinam xel, jam na gët
Àddinay gët, jamanoom xel
Àddiya ak moyaal, loo ci lekk, boo géexee, mu rees
Ag mbokk, dañu koy dox, mbaa ñu wax ko
Ag roy-dàq a fi yées
Ak lu nar teela xéy, bu dëgg gontee, jot ko
Àkk àkkum gaynde, song songum bukki 
Alal fajul dee, gàcce lay fajAlal du faj dee, gàcce lay faj
Alal joo gis, alaa ka fa ba
Alal yu bare, yaram wu wér a ko gën
Alalu golo : ca lex ba
Alalu jaambur ba la sant Alalu jaambur ba fa la sant 
Alalu ku sàggan, ku farlu moo koy jariñoo
Àllaaxira bopp du fa doxub joor
Alxamdulilaay ju àndul ak coono, amul
Am bukki yomb na, waaye bukki buy xalam a jafe
Am : gore, ñàkk : gore
Am joo gis, indee ciy tegu
“Am léegi” a gën “daa am ci kanam”
Am na baat bu doonte xexer, nga daloo koAm na bukki bu õexalul, te jégéñ kër
Am na i bët yu gëna réy as gémmiñam
“Am naa géléem ca Gànnaar” yomb naa wax, 
Am naa géléem ma nga Gànnaar
Am ndaa, toj ndaa
Am nopp yu firéeku, taxula am dég-dég
Am réew, su fa lingeer dee fecc, ku fay woyaan doo rusa yaõas
Am saxul, ñàkk it saxul
Am soow dina ëppela bare, wande du ëppela weex
Am xaj moo gën, am nit
Am yàlla yàllaay Buur, Naak yàlla yàllaay Buur
Amuloo salaamaalekum, amuloo fanaan leen jàmm
Ana golo aka xastey daar-daar ? Ana goloo ka xastey daar-daar ? 
Ana golo aka xaste ay daar-daar ? Ana golooka sàngoo mbàjj bay taamu nimoro diis ? 
Ànd ak filiks fetal damel, ànd ak damel fetal filiks
Àndandoo sag maas, diir koo yemal mbaggÀndandook say maas, diirook koo yemal i mbagg
Àndook waa new, waa dugóor raw laAndulook waa ndugóor yi, te waa nëw yi raw nañu la
Añ ci, te bu ci reer
Ardoo néwi, ñu tup Malal
As gor dina dugg ciy naxam
Asamaan lu mu taw-taw suuf àttan koLu asamaan taw, suuf mën na koo dékku
Lu asamaan taw-taw, suuf dékku koAsamaan moo di buuri mbaar
Àtte bor ak feyÀtteb bor, fay
Aw doj du yàgg géej ba tax mu doon aw jënAw fas, manees na koo wommat ba cim ndox, waaye naanloo ko te marul,
maneesu ko Manees naa wommat fas ba cim ndox, waaye maneesu koo naanloo te
neexu koAw naaru-góor lu mu mëna mëna daw ñu bàcc ko ab yar
Fasu naaru-góor, lu mu mën-a-mën daw ñu làbbili ko
Lu naaru-góor gaaw-gaaw, fàww ñu làbbali koAwma ginaar siiru sikk ma duma ci fekk
Ay du weesu baay dee na
Ay du yem ci boppub boroomAy du yem ci boppu boroomam
Musiba du yem ci boppu boroomAy wax yu bare, du may lu ñu lekk
Ayi waay jàmmi waay
Ba béjjéni kuuy di lëõaaru, mag ñaa nga fa woon, te mënu ñu ca woondara
Man maay béjjén, bi may déng mag ñaa ngi fi, dañu cee mënul
dara
Béjjénum xaaf ba muy woñaaru, mag ñaa ngi fi dan cee mënul
dara
Béjjénu xaaf, ba muy màgg bay wëndéelu, booba mag ñaa nga faBa feneen amee ba-tey, kenn sonnatul
Ba mbott bëggee tollu niw ñay, daa funki ba toj te sottiwul
Ba nga déggee mbott mën nam ndox, ma ñu baxal taxul ñuy waxMbott mën na ndox, waaye du mu tàng
Mbott a gëna bëgg ndox, wànte mu tàng bokku caBa nga séenee ron, ron a la jëkka séen
Ba nga laata séen ron, ron a la njëkka séenBa ngay séen puj, puj a la jëkka séen
Baadoolo, boo ko nee kaay jël sa teraanga, mu bañ, danga koy joxtoroxalam
Baadoolo bu bañee liggéey, bañeek mbokkam
Baadoolo bu ragal naaj ragal na njariñamBaadoolo bu bañee naaj, bañ nak mbokkamBaadoolo, ci buntu néegam lay tawtee
Baadoolo dafay yemale bëgg-bëggam
Baadoolo du ne moroom ma : “jógal, ma toog !”, waaye bu jóge mu toog
Baatu dëgg yomb naa xam
Baax ak bon, loo ca mana nëbb dafa wóorul
Baax alalu Yàllaa : xarit ba la koy jox
Baax ci sa alal
Baax du taxa ñàkk i noon
Baax ndey, baax baay, baax ci bopp a gën
Baax sabaarub dugub la ; fu ñu ko fabe, ay fepp ruus fa
Baax yàgg
Baay, wékkukaayu yëre la, buy dem yëre bi ci gën lay sol
Baayo bu fattalikoo soxorJirim, bu fàttalikoo, soxar
Bàkk nga Njaag
Bakkan du jaay
Bakkan, jàmm la bëgg
Bakkan jekk na ci xar-kanam, ndaxub gise
Bakkan waruw dàll la : fa muy dagge doo ko yëgBakkan waru dàll la, buy dagg boroom du ko yëg
Bàkkanu julaa ngi ci làmmiñu penkat
Bala góor a baax, biiram réy
Bala kenn mëna làq ñeme li lay dàq
Bala mu ne mux-mux, ne war-warBalaa mu naan nux-nux, ni war-war
Bala nga am dara, nga wiccaxndiku sa nàq. 
Bala nga jiitu, jotBala nga jiitu, nga jot
Bala nga lekk ubbil sa gémmiñ
Bala nga ne “naam”, ne faBala nga wuyu nekk fa
Bala nga naan naam, ne faBala nga réer jog
Bala nga sànni, diirBala nga togg, am rënd
Bala nga tontu, jëkkala dégg
Bala nga tuufu, féetal i bët
Bala nga wuti jabar, wutal goro
Bala nga yaraan, jëkkala yaru
Bala ngaa aj kumboo, aj sa bopp
Bala ngaa dem lii moo neex, fàww nga jaar ci sonnoneen
Bala ngaa fajaan, jëkka wérBala nga fajaan jëkka wérle
Bala ngaa fajaan, wérle
Bala nga fajaan, fajal sa boppBala ngaa gësu, dal
Bala ngaa gore, goor ci dara. Bala ngaa gore, am ci loo goor
Bala ngaa ñend géléem jot bakkan baBala ngaa ñand géléem, jot ca bakkan ba
Bala ngaa toj gémmiñu sàmm dangay xam la mu waliisBala ngay fél gémmiñu sàmm, nga xam lu mu waliis
Bul fél gémmiñug sàmm te xamoo la muy waliis
Balaa ngaa toj gémmiñu sàmm, xaaral ba xam la mu waliis
Balaa ngaa pes gëmmiñu sàmm xam lu mu waliis
Bala ngaa mbej Samba, xamal la muy waliis
Bala ngaa toj gémmiñu sàmm, na nga xam lu mu waliisBala ngaa xam luw taat di jëriñ, mbate toog jotee
Bala ngay xam li taat di jariñ, toog jot
Bala ngaa xam lu taat di jëriñ mbee jékki joteeBala ngaa xam, xamadi xaw laa rey
Bala ngaa xam, xamadi xaw laa gaañ
Bala ngay xam, xamadi rey la
Ku daa-ta xam xamadi xaw la reyBala ngaa yóotu, fa nga dëgg dëgër
Bala ngay tuufu, teppalil
Bala ngay wut alal, na nga wut nit ñiBalaa def tem-tem ne war-war 
Bala mu naan tem-tem ne fet-fetBalaa ginaar a duggati ci ngunu, yër ko
Balaa ngaa dundal ña ca mbedd ma nga dundal ña ca kër ga
Balaa soloo baax, solo yàqu
Bant bu dëng bu ko ëpp doole koy jubbënti 
Bant, lu mu yàgg yàgg cig dex, du tax mu soppiku jasigYàggaayu bantu ron ci ndox, du ko taxa doon jasig 
Bant, lu mu yàgg, yàgg ci dex, du ko taxa soppaliku jasig Bañ loo mënula wàññi dara, mook bëgg yem
Bañ mbey du tee dégg ug dënnu
Bañi daaw su bëggee ren, pexeem a joy
Bañu démb bu nangoo tey, pexeem a joyul
Bañuma ku ma tarka, waaye kenn du ma laab
Bare dugub, fekke déwén a ko gën
Bare ñeex, bare ceree ko gën
Barigó yëgul damsaan, ca la ñ(u) ko duye
Barile, baaxlee ko gën
Baroom jur ci sa tool taxul nga yett giirKu baroom jur ci sa tool, taxti la yett engu
Basi, góor a koy bey
Bataaxal boo bëggee mu leer doo ko binde bale
Bay ci sa toolu sëriñ bu doon maye barke kon seeni doom a cay jiitu
Bàyyi sa teppeeku, yokk sa wëñ
Bàyyil bésub, jekkul ci nit ku yiw
Bàyyil xal, mu gëmm
Bëccëg tëdd, weer wa torox la
Beg raay ni tillug beyaat
Bëgga dëkkandoo mànjaago duma taxa sant gomis
Bëgga dem taxula dem, mëna dem ay taxa dem
Bëgg-bëgg, kapitenu boroom la : fu mu ko fekk maajloo ko
Bëgg-bëgg yee wuute, moo tax njaay may jar ca ja ba
Bëgg i ween du ma taxa takk i ngegenaayBëgg jiba, duma taxa gaar sama dënn
Bëgg i ween du ma taxa takk i ngegenaay
Bëgg xaritu pël du ma taxa booti sëllu
Bëggu yàpp, bu mu la taxa lekk médd
Bëggu yàpp bu mu la dugal ci galgal aw ñey
Bëggu yàpp bu mu la dugal ci wonnub suññéel
Namm yàpp du ma taxa lekk war-waraanBëgg ju sañul feeñe, mook bañaalé yem
Bëgg naa la, maa la raw mënu koo fey
Bëgg xaritu pël du ma taxa booti sëllu
Bëgg, yëg a koy fey
Bëgga nettali sa gént, nettali sa géntug moroom
Bëggati ma laax, ba sama bopp def wos
Bëgge bu la xañulee, booba bëggee goo
Bëgge du mat, ngor matMbëgge du mat, ngor mat 
“Bëgg naa la” ak “bëgguma la”, jarul soowoo
Bëggu yàpp, bu mu la taxa lekk médd
Bëggu yàpp bu mu la dugal ci wonnub suññéel
Bëggu yàpp bu mu la dugal ci galgal aw ñey
Bëggum ñeex duma taxa dëppoo cin lu tàng
Béjjén du jëkka sax bopp
Béjjénu nag jégeñe na lool, waaye bu ñu laalee du sagos boroom
Benn lam, du jib daalBenn lam du fëgg
Benn loxo du tàccu
Benn nopp, ku ca jëkk wat
Benn pombiteer bu nëb yàq na pañe. 
Benn tànk doxul ug mbokk
Benn teraanga du war moroom ay tànku
Benn xel doyul
Béntéñe doõõ du ker, waaye moom lañu taamu
Bëñ a di sakketu gëmmiñ
Bëñ ak làmmiñ a dëkk, waaye danuy dajeBëñ ak làmmiñ ñoo dëkk, bés bu set dañuy xuloo, waaye dañuy
jubóowaatLàmmiñ ak bëñ a dëkk
Bëñ du ree jàmm ! 
Bëñ weex na, waaye deret a ko lalBëñ bu weex tàll, te deret ju ñuul kukk lal ko
Bëñ de na ree, wandey deret anga ca suufam
Bëñ weex na, nde deret a ko ronuBérab bu nekk, la fay ñuul, moo fa dib ñag
Bérab, la fay ñuul a fa dib ñag. Bérab bukkeek mbaam yàgg-yàgg mbaam ay dee
Bérab bukkeek mbaamBëre bëy duma taxa ngénte doom ju ma jurul
Bëre reenu ñàmbi la, kenn xamul fa muy dammeBëre, reenu ñàmbi la ; fa nga ko foogewul lay damme
Beref ku ko mayul diw, bàyyi kook diw sa ka yàlla joxKu mayul berefus ndiw, bàyyi kookus ndiwam
Berkelle lu mu rëy-rëy, du ko taxa nekk naaru-góor
Bés a nga di déwén : boo ko waxee gone, mu foog ne tabaski laXale boo ci ni ba déwén, mu defe ni Tabaskee tax ngay wax
Bés boo gis, day leb walla muy fey
Bés bu nekk ak la cay wara xew
Bés bu nekk, bés lay fay
Bés bu tawee, lay teg ca, lu ñu jiwoon dana sax, ku ko fekke doo né suuy. 
Bés du ñàkk day soreBés du ñàkk
Bési Yàlla yi du (ñu) jeex
Bésub dee du bésub dundBésub dund du bésub dee
Bët, bu reerul añ
Bët bu rusul, tojBët bu rusul, tuuru
Bët bu woree sewBët du gis la koy fatt
Bët, la koy fatt, du ko gisBët du jooy lul lu mu xam
Bët du yenu, waaye xam na lu bopp àttanBët du yenu, waaye xam na lu bopp antan
Bët du yenu, wande lu bopp àttan xam na koBët kàttan
Bët yu naqaree gën foo fi nekke
Bëti saa-wëtë
Bëtu mbëggeel du gis meloBëtub mbëggeel du xool melo
Bëtub mbëggeel, jéll nab gàkkBëtu mbëggeel jéll na ab gàkk 
Bëti mbëggeel, jéll na gàkkBëtub tan jéll na méddum sanqaleñ
Bey, ci sa wewu tànkMbey ci sa wewu tànk
Bey ci say óomBéy, bu àndul ak béy ya, ànd ak cere ja
Béy dana dagg, daggaale moroom ma
Béy du gëmal gënn
Béy du raas déemi guddi
Béy wéy na mbuusBéy wees na mbuus
Béy bi ñu yàpp, wees na mbuusBéy wu ne, am nag déem
Béy wu ne am nag déem, (te yaay samag déem. ) 
Bëy wu ne am na ag déemBeykat du jéggib toolam
Biir du def bar ca a ku des
Biir du suur, xel ay suur
Biir dug pal
Biirub ribaa jarula ñee boroom
Bitéel amul xàncBokk meen, taxul bokk jikko
Bokk ndey du tax menn
Bóli gu dog, doktoor amu ca pexeBóli gu dog, tiiñ nab doktoor
Bóli gu dog tiiñ na ab doktoor
Bóli gu dog, doktoor mënu ci dara
Put gu dog tiiñ na doktoorBóli mbedd la, waaye nag du ca saawo
Bon a gën gannaaw baax ; baax a yées gannaaw bon
Boo amee xaritub gunóor, bu ko tas cib kekk
Boo baaxee ñépp a lay jur,Boo bonee sa yaay dugg coono
Boo bëggee jàmm, féexëlël sa xol
Boo bëggee xam luy muñ, amal jabar
Boo bëggee xam luy laabiir, amal doom
Boo déggee “jaar bëgg naw sëb”, newul ñu boole kook moom togg
Boo doon góor dangay sol màntó di war naaru góor, di dañal; bi ngay jigéenyaa ngi dog buumi gàcce, di bëgg lu baax, di bañ lu bon
Boo fa sànnee bàttu mu tag ! 
Boo gajjee am ngeer, ngeer rekk a fay jebbi
Boo gisee ku def lu mu warula def, bu ko farfarle
Boo gisee lëf lëf a tax, boo gisee yàpp, rab a dee
Boo jombasee, danga xaal
Boo lekkee ci ndab, ubal ba mu jekk, teraanga la
Boo luuboo, ba luubu, bu la Yàlla yeetalee nga nelaw
Boo ma jàppee fu Yàlla nekkul, rey ma
Boo mbaam mbaamloo, ma lawbe-lawbe luKuy mbaam mbaam lu, ma lawbe lawbe lu
Boo nee laax bi tàng na, mu ne mbott suyal xorom
Boo reeyee lëf a la reeloo
Boo waree fasu mbaax ñu war fasu waññ topp la
Boo xejjatee ci péey ba fa jee ja
Boo yëkkëtee ab loxo ne yëguma kenn, yëkkëtil beneen bi ne kenn yëgumaBooba Yàllaa laaxul géej ; moom mi moom géej, moom sanqal
Booy aji Màkka, dëkk boo romb am na jàkkaak yilimaan, waaye Màkka layaakaar ja ne
Booy gunge boroom biir buy daw, bu dawul, bul daw
Bopp, bu àndul ak bët, du mëna fajaru
Bopp bu nara barkeel, nopp ya cay sax day dégg um ndigalBopp bu naree am jàmm, yàlla da cay saxal nopp yuy dégg
Bopp bu am njeriñ, noppi moo ca saxBopp du ngir karaw kese
Bor du am rakk
Boroom bakkan bu ne la “mbas maa ngoog”, nee ko : “fas Yàlla”
Boroom caq war nay moytu boroom baatub neenBoroom caq day moytu boroom yoqeel
Boroom dëj mën naa jooy ab dëjamBoroom dëj bi mën naa jooyub dëjam
Boroom doole xamul ndànk
Boroom kànjaa mana maafe
Boroom karaw gu ñuul ñàkkul dara
Boroom kol gu weex, day moytu boroom xàndi tiirBoroom yére yu weex war naa moytu boroom xàndig tiir
Boroom lal a xam i màttamTëddji lal, moo xam ay màttam
Boroom lal a xam màttu lalamBoroom làmmiñ du réer
Boroom õàdd yëgul boroom pañeBoroom õàdd faalewul boroom pane
Boroom õàdd wu dakkul yëgul boroom paneBoroom ndékki, ku ko jëkka yeewu tëddaat
Boroom-kër, ku ko jëkka jog, dinga tëddaat
Boroom ndéegó, ku ko jëkka yeewu tëddaatBoroom njëg a yab luy jaay
Boroom tubéy, bu jàngoo, solBoroom tubéy saayu jàngoo sol
Boroomub dég-dég day moytub giseBu bëgg-bëgg doonoon jëmm, dina bëmëx boroomam ci kàmb
Bu bët setee, ku ñaaw rus
Bu bëy dàqee ab sàcc ci kër, xaj war naa rusBu bëy dàqeeb sàcc ci kër, xaj war naa rus. 
Bu caaxaan wéyee, dëgg a des
Bu cooroon jeexee, bët sébbi
Bu cuuj màggee, ñu bàyyi ginaar
Bu daay tàkkee, gisoo bàqaar, am na lu ko téye
Bu dee bala ngaa xam ñu wax la, bu ñu la waxee itam doo xam
Bu dee ku ñëw nga ni du waa ji, léegi waa ji romb la ànd ak gaa ña, te dooxam ni waa jaa
Bu doom yàkkamtee génn kër baayam, yaayam a yàkkamtiKu xeeb sa këru baay, sa ndey a yàkkamti
Bu dul wonteek benn kenn du ni ñaar 
Bu dul woon benn, deesul xam ñaar
Bu for yombee, sëgg jafe
Bu fukk dee gas, fukk di suul, pënd ay bari waaye pax du fa am. 
Bu ñaar di gas, fukk di suul, pënd ay bari, waaye pax du amBu gudd nopp doon taxa dégg, kon mbaam kenn du ko dóor
Bu gune yaroo lu mu am jombu ko
Bu guney yéeg, du tàggoo, waaye bu daanoo ñu yëg koGone, bu dee yéeg du taggoo, waaye bés bu daanoo mag am caw
yoonBu jamar naagu, ndegam sarweet a ngi dund
Bu janax doon xumbal, ñag boo séen muy xóoy
Bu jëgg sippee mbaam féex
Bu joxe doon taxa ñàkk, kon ku watu doo sëq
Bu kenn dee gas, fukk di suul, kan ma dana yeexa xóot
Bu ko defati wóorul, dootu ma ko defa wóor
Bu la am-am taxa bew, ndax nàkk du wees
Bu la asamaan jegee, fexeel ba laal ko
Bu la bukki tooñee dumaal gaynde
Bu la gumba wooyee ci galle, booba dafa dëgg ciy dojBu la jëgg fenee yóbbante ko
Bu la mbaam wéqée bul feyyu
Bu la mën-ngawar jayee ba nga mafñàndum saaw, boo fa jógee, loo amatijënde koog teg
Ku mafñandum saaw, bu déwénee loo bey mu yem cig teg
Su la mën ngawar jayee ba nga mafñàndum saaw, boo fa jógee, loo
bayati jënde kog teg 
Ku namm ngawar taxa mafñandu suñeel, bu ren dee déwén loo am teg
lay jarBu la ngelaw mayee mbaam, ngelaw a la koy xañ
Bu la ñàkk taxa ñànki
Bu la ñépp dee déglu, dangay wax lu ñépp mëna dégg
Bu la sa caxkaal dugub neexee ba nga néeg koo suqi, bu sekkee du lanoppal
Bu la caxkaal dugub neexee, ba nga néeg koo suqi, bu sëkkée du la
barilu njariñBu la sa xaj bawul, xaju keneen bawlë
Bu la taar bi taxa bew, ndax laago du wees
Bu la Yàllay tàccoo feccal ba lay bàyyi
Bu la yàppu bopp réeree, làmbal sam kaaõBu la yàppu bopp umpee, làmbal sam kaaõ
Ku sa yàppu bopp réer dangay làmb sam kaaõBuleen xeeb bataaxal, lu mu tuut tuut wax lay indi
Bu lëg lekkee aloom, na ko gërëme coy Lëg su lekkee aloom war na koo gërëme coy
Bu lëg mosee aloom, na ko gërëme coy
Bu lëg ñamee aloom, na ko gërëme coyBu liir juddoo sex weenu ndeyam, am na lu mu ci jublu : dund
Bu loos wu gudd doon taxa falu, kon giléem du fanaan biti
Bu ma jiitu ci sama mbojj
Bu mag amee sutura moo ko may boppam
Bu mbey matee faj baaraam des
Bu naar sonnee wax i wolofBu ndab xatee, gaana jooy,
Xulóol du màtt saamaan,
Nag du màtt
Mbaam du daan,
Dax du jaaru,
Nen du maaj
Njoolum peñ du lugat baag,
Béy du tol na géléem-saarBu ndongo sañoon, tawu mburu di am bés bu nekk
Bu ndox tuuroo, an bàq a desGannaaw ba ndox tuuroo, an bàq a des mbaa rootiyaat
Bu Ngaay neexee, Mexee taxBu ñu nee Ngaay neex na, Mexee tax
Bu njaab yàggee gawar feeñ
Bu nu demee ba ca cippaa ndaw ja, yuux dina jibe fu ñu ko foogewul
Bu ñ(u) nee “guy ga”, na ne “daqaar ga”
Bu ñalingaanee, Ngoy a ngay boot doomam
Bu ñam tegee, ku fekke ci nga
Bu ñépp melee nib yaafus, tool booy
Bu ñépp yemee, am ñu gedd seen cërBu ñépp yemee, am ñu gedd seen wall
Bu ñey dee xàll babal, doom yaa taxBu ñey dee xàll baabal, doom jaa tax
Bu ñey dee xàll mbabal, doom yaa tax
Su ñey dee xàll ab àll, doom yaa tax 
Bu ñey xàllee babal, doom jaa taxBu ñey juree, meew baawaan
Su ñey juree, soow bare, meew baawaanBu ñigg dogee weñ, tëgg yaa ca wax
Bu ñii di jooy, ñee ngay ree
Bu ñu dee wax leeraayu weer, booba jant a génnul
Bu ñu la suqiwul, nga naaw
Bu ñuy werante wurus ak similoor, booba taylee jotul
Bu pënd wuree, fattu bareBu raadu nee yàõõ baxaw bëgga booy, boo bëggee jot sa jikkoy baay sàccal
ab jànqamBu reer doon doy, reeri daaw ya doy
Bu sedd jamee ku amul cangaay dangay banku
Bu sef neexul, seppali du neex
Bu sëkk amee, damu taxaw
Bu sëllu yooy, bu giir deme neen
Bu sikki demee, sàkka taxaw
Bu sikkim lakkandoo, ku ne sa bos ngay feyBu sikkim lakkandoo, ku ne sa bos ngay tal
Bu sol mànto doon maye daraja, kon géléem du tëdd biti
Bu suuf dee jooy ndox, booba asamaan a tawul
Bu tawee, lay teg ca, dina tooy
Bu tëgg demee, lu fa uppu yay def ? 
Bu tey xamoon ku nga bokkal bakkan, mu di sa ànd ci àddina
Bu wax neexul, tontu du mëna neex
Bu worma jeexul woon, kon ndox du togg jën
Bu xulóol dofee, jaan mbokk ma dofulBu xulóol dofee yit, jaan, mbokk ma, dofut
Bu Yàlla amulwoon, nit du am
Bu yoon jeexul, “waaxusil” du jeexFeek yoon jeexul, waaxusil du jeex
Bukki am na gillint, tey àll bi leerBukki am na taal àll, bi leer na
Su bukki amee làmp, àll bi leerBukki amtekoonu bàkk yëy ko
Bukki, balaa baax, yooyBukki, balaa baax, mu yooy
Bukki bu daanee ponkal ca doxin wa laBukki, bu songee ponkal ca doxin wa la
Bu bukki dabee gaynde, ca doxin wa la
Bukki su yabee gaynde ca doxin wa laBukki bu nammee fande reere doom jaBukki, kenn du ko dénk ay seel
Kenn du dénk Bukki ay seelBukki nee : “li ñépp wax ay dëgg !” 
Li ñépp wax ay dëggBukki nee : “ndaari neexul, waaye kër baay a”
Bukki nee na, ab reer taxumaa jóg, waaye bu ma ko fa fekkee sant
Bukki su la bëggee yapp, da la naan yaa ngi may xeeñi seel
Bukki wiiri-wiiri, jaari NdaariLu bukki wiiri wiiri, jaari ndaari
Bul ànd ak ña di rambaaj
Bul bëggati dëkk ba dëkk fa, na la dëkk ba bëgg nga dëkk fa
Bul def jaambur loo beggul mu def la ko
Bul di njëkkee li mujjee
Bul diw suukar ci sama yaram, bàyyi maak sànqaleñ yi
Bul mere ka la yakkal ci gaalu xaj, boo ca lekkul mu jar ko
Bul mere li ci kaas bi, mereel ki ko xelli
Bul ne : “teen bi, duma naan mukk sam ndox”
Bul sa loxo ubbiku ndax nangu te téju ndax maye
Bul war loo di jëwu fas
Bul wóolóoti sa taat ba weer ci cere
Bul xeeb nit ndax tuutaayam
Bul xeebal ginaar woppam nde moo koy reyBul xeebal ginaar woppam
Bul xolli gunóor, ndax wenn der la
Bul yebu ci sama mbojj
Buleen sonnal béer, njaw du mel na lemDañuy sonal béer rekk, waaye njaw du mel na lem
Buma naanatul ñeex, ñeex duma naan
Buub ëtt bàyyib ruum
Buur aayul, dag yaa aay 
Buur bu amul ay gaay, jendi du ko daw
Buur bu amul i nit du doon buurBuur bu amul ay gaay, nguuram wóoral
Buur bu baax dina sàmm i nitamBuur bu baax dina rafetal réewam
Buur du jur buur ; baadoolooy jur buur
Buur du mbokkBuur du mbokk, du jeneen
Buur, lekk ak naan, folliku day bette ! 
Buur warula làmboo nekk njiitu réew ba noppi, gëna bëgg nit ñi kopparyeek xéewal yi
Buur Yàlla day nattub jaamam
Buy, balaa jariñ, tojWuy balaa jëriñ toj
Caga, benn yoon la ñu koy naxCaga, kenn du ka nax ñaari yoon
Caga du digleb séy
Caq dafay am digal
Car bu fàq moo gën garab gu daanu
Cat, bu la reyul, semmal laCat du reyul sembal
Ceddo magul pël da kaa jëkka juddu rekk
Céebo du fi bàyyikoo guufa oomCéebo du jóge guufooy woom
Cellug mag, wax la
Cere ju ne, mbokkum sëb la, waaye cóopóor a ca raw
Cere ju neex ca la diw dàqe
Cerey puso, ku ko soq, wol ko, mooñ ko du la jaaxal
Cerey wottaj, su ko gan xamee, dëkk yaa ko ko waxBu gan xamee cerey wattaj, dëkk yaa ko ko wax
Lu gan xam ci dëkk, ku fa dëkk ko ko waxCerey yànn ràngooñi baadooloo koy siim
Cérub Ma-xejj, Ma-xojj a koy jël
Cetug ginaar : bu ko fekk fa muy bóof
Ci xeex ba, géwal yee ñemeloo xarekat ya
Cin bax na, waaye du jikkoom, matt a ko ca jóo
Cin bokkul i safiinCin bu naree neex, bu baxee xeeñ
Bu cin naree neex, bu baxee xeeñCin du am kawar ndege safara
Cin fuqul bënnul, yax ba ca nekkoon bëgga réer, te ka ko toggoon jógufa
Cin lu mag ay togg daxin
Cof say waajur baaxul
Cokk wu saxee demi sëg
Cokkeer a dim limb, ku weddi laajal baag
Cokkeer bëgg sëb, wànte du sëb ya ñoo baxal ci cin la Cokkeer bëgg na sëb, wandey du ju mu andale ci cin
Cokkeer loo naaw di gës su dalee duppe jànj
Cokkeer mënula réer moroom ma ci mboobCokkeer mënula réer moroomam ci ngeer
Cokkeer, mënta réer moroom ma ci dédd Coll ju nuuru ci gannaawu moroomam du oomle
Conco, boroom rekk a ko àttan
Coonooy njalbéenug njariñ
Coow la ca teen ba, ña amul baag a ko waralXuloo ba ca teen ba ña amul baaga 
Coow la ca teen ba gaaya amul baagaCoowal mbott, terewul nag naan cib déeg
Coqam a gën këmm, Cuqum a gën këmm. 
Coqtaan yóbbuwul lancam
Corox, ndox condox
Cuuj bu naree doon séq, cin manalu ko dara
Cuuj cof mag, mag jooyatul cuuj tëb di jooy
Cuuj màgg beru
Cuuj, su woomalee, beru
Da nga takk àmbaram
Daan mag, daanu xaj na ca
Daan mbër daanu xaj na ca
Daanu dajul féppDaanu dajul suuf
Dabe jote
Dafa mel ni yaa ngi laaj mbott geenamLaaj mbottu gennam. . 
Laaj nga mbott ab geenDagg, sutul xaaxaam lu mu koy sekkee
Dàll yuy xotti ay tànk, paddaañoo ko gën
Damaa boot rogganti
Damaa weer sama gejj, rekk : ku weri yaa xam ! 
Damaa yëy ba noppi, duññil léen
Damaa yorum seku, duma soowookum seku
Damay daas fanaanal ndax rendi day betteDaasal sa paaka fanaanal rendi day bette
“Danaa laa” reyoon sama maam ! 
Dana mel na ngéntel saxaar lu roplaan di yóbbug ndawtal
Danga ma létt, mbaa nga laõ ma
Danga may sex, mbaa nga yàbbi ma
Dangeen di jay dëru ba muy jóg di daw
Dangéen di jay béy ba mu dëkk géléem
Dàq ginaar, waxaale sa soxlaDàq sa ginaar, bàggaale ca sa soxla
Daqaar du wuum ku ko maccul
“Dàqal mu ñów naan” marul, “dàqal ma ngay naan” a mar
Dàqe mayewul taalu béy bay baxaw
Dar jant du ko teree fenk
Dara dara né muus mu daqaar yar
Dara du doy nit, xanaa lu mu amul
Dara jariñul mëna daw, demal ba dem jotee
Dara yéesul taxan, di loob matt moo xamul ëllëg ku koy jaaroo : lu ñ(u)taxanati, na ñ(u) ci jaaru
Darnde, bu lakkee, boroom yëg ko
Daw ba rëcc, ci ngóora la bokkDaw ba raw, ci ngóora la bokk
Daw, ca ba ngay am i tànkDaw du may i taalibe
Daw jiitu taxula moom yoonDaw jiitu du may kilifa
Dawal daanu ku ne man na ko
Dawug daay tàbbib jëmbDaw jëmb tàbbi daay
Dee du jaas
Déeg du buur, wande ku ko bëgga xuus summi say dàll
Déegub poot, ay xam du ko naan, ay xamul a koy naanDéegub póot, xam du ko naan, xamul a koy naan
Déegu póot i xamam du ko naanDéegug jànj du tee bare dugub
Déegub jànj du tee góobDeel teggi sa loxo bi ci taati kiy dem
Deel wax bu tuuti, tey déglu bu bare
Deesu ma yaakaar, yab ma ! 
Def ca ba ngay man
Def kariñ xal, yobb na
Def loo man, wax loo xam, boo tëddee nelaw
Dég-dég amul i tànk, waaye jàll nam ndoxDég-dég amul i tànk, waaye dina jàll dex
Dëgg a neex Yàlla
Dëgg dina bas ay bët waaye du ko luqi
Dëgg du juddu rekk màgg
Dëgg du yendu àll, fanaan fa
Dëgg, kaani la, ku ñu ko xëpp nga toxoñuDëgg kaani la, koo ko tuuf mu toxoñu
Dëgg, kenn du ko ñéeblu
Dëgg, puso bu réer la : gune man na ko for, mag man na ko forDëgg, puso bu réer la : mag dana ko for, ndaw dana ko for
Xel, puso bu réer la, mag dina ko for, xale dina ko for
Xam-xam, puso bu réer la, mag dina ko for, xale dina ko forDëgg rombul i nopp
Dëgg du romb i noppDéggadi ñett la jur : buum ci baat ; — xeej ci koll ; — ak gis ku ne : « Ki diw
ma woon am ? » Déggal ndigal i ñett, bàyyil ndigal i ñett
Dégloo xel, te baña dégloo xol
Dëgmël lu ko gëna jege teen bi ci biir nga jëm
Dëjub xaalis, boroom a koy jooyal boppam
Dëkk ba nga juddoo, bu la fa kenn gënul, sa ndey ak sa baay wàcc nañu
Dëkk gaar ba taxula bare i gan
Dëkkandoo bu baax a gën mbokk mu sore
Dëkkandoo bu yàgg, mbokk la
Dëkkandoo dafay wàlle
Dëkkandoo, jàmm a ca gën, bés du ñàkkDëkkandoo, jàmm a ci gën
Dëkkub gumba, patt a fay buurDëkkub gumba, patt a fay njiit
Dem fu yoon amul moo gëna jekk loxo neen
Dem Gànnaar mag a ca gën mbaa gone gu sawarDem Gànnaar, mag a ca gén
Dem Gànnaar mag a ca gën mbaa ndaw lu sawarDemal moo gën doo dem
Démb a tax nu naan tey
Démb weesu na, waaye lu mata fàttaliku la
Dëmm rey la, jaale la. Dëmm rey la ba noppi jaale la
Demoo jama, dikkoo ceng
Demuma Jama, dikkuma Céng, àndumaak waa Ndéem ña, waa New ña rawma
Denckatu xaalis wóor a ko war
Dendaale bu doon jariñ, dugub, xob yaa koy laaloSu dendale doon jariñ, dugub, xob yaa koy laalo
Dëng ànd ak say mbokk a gëna jub tàggook ñoom
Dénk ma, dénk ma !duma la dénk sama alal
Deñ-kumpa baaxul
Deñcin wu ñaaw moo gën jiiñ sab xaritDer bu tooy du fàcc ! 
Dërëm ak dërëm, ngalam ak ngalam
Dërëm ak dërëm ñoo mëna ànd
Dërëm ak jabar aku jaal laa yemale (: lenn laa ci yorul. ) 
Dërëm bi génnul gaal gi
Deret du réer
Deretu bopp, du moy mbàggDeretu bopp, du moy mbagg moy baat
Dereti bopp du moy mbaggum boroomDeretu téegal du moy luppub boroom
Deretu téegal du moy mukk luppub boroomDeru sëllu wëgg na ndeyam ci teen
Deru sëllu wëgg na ndeyamDëtëm, ku siggi yooy
Dex gu ne asamaan a ko rootal
Dex sedd na wànte dina rey
Di màtt di ëf
Di raam, di sàcc, su màggee jël i gétt
Dibtóon gàtt na, waaye peram kenn du ko yéeg
Dige bor la
Diggante bët akub nopp, sàcc xëju fa
Diggante gaana ak gumba, deru Maam Yàlla du fa set/rafet
Diggante jëkkër ak jabar, kersa gi warula bare
Diggante, sér la, ñaari loxoo koy wodd
Diggante sooca xajul wax ca lu baax 
Diggante summikook solu, lu mu gaaw gaaw yaramu neen am caw yoon
Diggante xàcc ak dóor, yiwu Yàlla xaj na fa
Diggante xacceek dóor, lu-ne xaj na ca
Digooy tool, taxula yemum ngóob
Diiõat mag, dégg sa ngan gi nopp
Dina màtte am du màtte, bul jox sa loxoDina màtt ak du màtt lépp, bul jox sa loxo
Dey màtteek du màtte, bul jox sa loxo Dindi, loo fa defoon a ca gën
Dindi, la nga defoon a ca gënDof amul, muusin a wuute
Dof ba raw, moo gëna muus ba dee
Dof, doppa-poor ay ndeyam
Dof du ko nangu
Dof du wër day jël coñsé
Dof, kenn du ko ne : “yaa moom jàng yi”, waaye danga naan ko : “ci ngabokk !” 
Dof sonnul, bokk yaa sonn
“Dogankon ak …!” du ñàkk ci lum mëna doon
Dogankon ak tubéy, julli ñaawBu dul woon tubéy, julli ñaaw
Su dul koon jat, julli aayDogu, lu mu song dagg la, mbaa daaneel la
Donn sa tabaxub baay, donn ngërëmam a ko gën
Dono du gërëm kenn gaawa dee a ko mayDono gërëmul kenn gaawa dee a ko may
Doo bàyyi weer ci benn fan
Doo wekki, dangay daaj
Doo yàpp, doo jën
Doo Yoro, wànte ci pël yi nga
Dooley jën, ndox
Dooley jigéen làgg na waaye bëréwul
Dooley réew : doom ànd
Doom a jara jooy, waaye du mbootu
Doom bu dënnuwul, ñiit
Doom danga doon dem mu dab la, mënu laa yàqal saw yoonKi la fekk cisaw yoon, bu mu la yàqal saw yoon
Doom ja, ndey jaDoom ja, baay ba
Doom ju amul nijaay ci mbedd lay déggeDoom ju amul nijaay ci mbedd lay yarooDoom ju baax, doomu ñépp a, doom ju bon, doomu yaayam rekk la
Doom bu baaxee, doomu ñépp la
Doom su tékkiwul doomiy waajuram kese la, waaye su tékkee di doomi
ñépp Doom, lu mu fekk ci weeni ndeyam, moom la nàmp
Doom, lu mu fekk ci weenu ndeyam la nàmpDoom yomb na, ju baax jaa jafe
Doomi mbott, ndox du ko rey
Doomu baay fu mu defe teraanga moroom ma war na ka dimmale def lu nimel walla lu ko ëpp ngir yëkkëti seen askan
Doomu béy, yóbbe na yaayam taq am xaaxaam
Doomu gaynde, bu dale ci gétt, jàmm jeex faGaynde bu duggee ci gétt, jàmm jeex na
Doomu gaynde fàdd la baaxoo
Doomu ndey dañu mel na baaraamu benn loxo 
Doomu ndey, ndey a ko jur
Doomu ñey bu ko ñaanal mu réy, ñaanal ko mu wér to gudd fanÑey wu ndaw, ñaanal ko fan wu gudd te bañ koo ñaanal réy
Doomu tubaab, ba di miskit
Doomu-jittle du doomDoom jiitle du doom, xaré bu wafe-lë
Doom jiitle du doom, ay laDoon sa baay bokkul ak donn sa baay
Dori boo gis, xàndoor la woon
Dox sag ndaw aayul, waaye dëkk cee bon
Doxandéem nelawul ba yàndoor
Doxatu géléem, kow la jëm
Doxkat, bu yóbbuwul, indi
Doxkat du fekke deewug baay ba
Du bés bu nekk baay rey gayndeDu bés bu ne baay ray nag
Du bés bu set baay rey mbëttDu Bilaal, waaye ci gàdd gi la ! 
Du fas wu jóge Gànnaar rekk di aw naaru-góorDu man rekk, bokkuma cee ko gën
Du man doõõ, bokkuma caa ko gënDu xamum nganj, yàgg a suub la
Du xam nganj, mës a suub la
Du miin nganj, yàggal suub la
Lii du xam nganj, mën suub laDugal ginaar ci ngunu laa mën, waaye xawma fu geen gay féetee
Dukk-dukk ak yoll-yoll, yépp ci xél yi la, waaye wégét ay seen baay
Duma bëgg lu la neex ba ne la Yàllaa ngi lay nuyu
Duma bokk ak yaw jëkkër, te boo ma ca fekkee ma dem ba la ca
Duma jënd jaan ci paxDuma jënd jaanum pax
Duma jënd jaar ci pax
Duma jënd janaxi paxDuma la may jabar, tëddeel la ko
Duma làngandook ñey, waxuma la bëreek moom
Duma lekk ci cere ji, ba noppi xëpp ci suuf
Duma õaandook kàmb ndax xaw ma fu muy õebe
Duma ñeexum ñebbe
Dund dundug wereyaan
Dund gu jeexagul, lu nekk xaj na caDund gu jeexagul, guddi gu bët setagul la, lu ne xaj na ca
Dund gu sotteegul, lu ne xaj na caDund gu jeexagul, weeru koor la : juubu weesoogu ca
Duñu lekkloo nit su suure
Duñu teqale ñaari nag yu mbëkkante
Ëkk nit la
Ëkk tiitul ngëléen
Ëlléerub gumba xammewul joor ak ub jànj
Ellég du añ du reer, waaye jar na séddËllëg du añ, du reer, waaye mat nay sédd
Ëllëg du añ, du reer, waaye dees na ko sédd
Ëlleg du añ, du reer, waaye lu mata sédd di leen yaxanalËllëg, ëllëgu Yàlla la
Ëllëg, ëllëg gu Yàlla laFa bon jeexe, la tàmbalee (di bon)
Fa gaynde bóof ak i doomam, fa la mbedd yem
Fa médd ya nekk, fa la tan yiy daje
Fa nga taxane laa fortooFa nga taxane, foofu laa fortoo
Fa ñuy tëgge ab xàndoor, deesu fa ñaani njël ; fa ñu koy bey lañu koyñaane
Fa yaw a yegg, du man yeggu fa
Fa yëngu-yëngu tubay egg taatu boroom eggu fa
Faalewuma baaraam bu amul we
Faalewuma cin lu baxul
Faayoo Naar ba xoromam
Fafal naaw akub naas rawantewul
Fajtekoon bejjaaw, faj bejjaaw ba ca kër ga
Fakk naa laa gën a masuma laa gisFakk na la, moo gën xamuma la
Fàkk taal dëju ca ku ca ragalul yàlla it war caa ragal taat wu làkk
Falleen bët, folli noppKilifa day folliy noppam fal ay gëtam
Fan wu gudd, fetalug ñaari ngémmiñ la: mënees na caa tooñ, feyyuca
Àddina, fetalug ñaari ngémmiñ laFaraasu dafa nirook yàq góob ñëw weddi ko
Faraasu nuroo naak yàq, waaye góob a ko weddiFarala liggéey dina sawarloo
Faru lawbe gën ug neen
Fas wu làpp a gën fas wu réer
Fas yépp dinañu daw, waaye roccim-ngeer a ci rawFas yépp mën nañoo daw, waaye roccee ca mën
Fas dina daw, wànde roccim-ngeer a ca rawFasale su ittee tooñ
Fàttee mag boroomFayoo Naar ba xorom sa
Fecckat mënula muñ i ndënd
Feebar su newwee feeñ
Fëfëlaan du jël wërsëgu kàkkatar
Fegoo gën fajuFàggoo gën faju
Fàggandiku moo gëna faju
Fagaru moo gën faju Fekk baax cib dëkk, baax fekk la faa ko gën
Fekke am na cër
Fekkee waral jàmbat
Fel du ñànd géléem
Fen terloo soxla te fajuwul jar na ko
Fen wuy defarug mbokk a gën dëgg gu koy yàqFen wuy defar moo gën dëgg guy yàq
Fi am yem, la ngor yem
Fii, kekk la, golo du fi raweeb xaj
“Fii laa dikkoon” du tere réerleFi la dikkoon, du tere réeral
Fii la fuuta féete mënula boyali lex
Fii mu ne, su ma toogee cib nen sax, du toj ! 
Fii, wund du fi naane ñeex
Fiirug noon : wax ju neex
Fitt, boo ko sànnee, du dellusi
Foo dul, bu fa, foy nag di fa ba, lu la fa fekk nga di ko fa
Foo fekk ku yaruwul, day mëna yaraate
Foo gisu yàpp, bakkan a dee
Foo ko fekk muy fenk nib jant
Foo ragal, yónnee fa sa alal, boo demee ñeme fa
Fóore, fa nga rawe 
For nëbb du xeloo jébbaleeFor, ne ndokk, jébbaletilFot-fot tàggalewul mbaam ak i noppam
Pët-pët tàggalewul mbaam ak i noppam
Fóot-fóot teqalewul mbaam aki noppam
Fëtfëtlu taggalewul mbaam aki noppam
Fatfatlu du fasale mbaam sëf ak i noppamFoye sa ndaw du jur ludul réccu ëllëg
Fowe sag ndaw, yalwaani sag magFu jàmm yendu nit a fa xam lu mu waxul
Fu jàmm yendu, waay a fa xam lu mu waxulFu la jiit màtt, mu raay-raayi
Fu ma war a doone mbubb, duma fa doon jiba
Fu mag newul lu fa yobbu turam
Fu nag nekk, bukki dee fa
Fu nuy feese, kenn du fa jooy domp
Fu ñépp di say, ku sayul, yaa dof
Fu ñuy feese, kenn du fa jooyub góomFu ñuy feese, kenn du fa jàmbatub góom
Fu ñuy suuleb néew, kenn du fa jooy ku wopp
Fu sindax di ñaawatee xodd, garab a faa jegeFu sindax di yabe ndóbin, garab a fa jege
Fu tooy, mu tag
Fukk ñuy ñaan, kenn kuy gàntoo leen mën
Fukki nit mënuñoo bokk fen
Fullaa gën ub taar
Fullaa gën ub taar, waaye dëkk boo dem géléemug tukkal a nga fa, te falañ(u) koy weesu wuti jongama
Fullaay jaay daqaar, (mbaa “ma ñam” jeexal ko)Fullaay jaay daqaar mbaa ma macc jeexal ko
Fullaay jaay daqaar, mbaa – ma mos – jeexal ko
Fullaay jaay keccax
Fullaay jaay daqaarFullaay jaay daqaar, faaydaa koy macc
Gaal, lu mu fees fees mëna yóbbaale benn bataaxal
Gaalug dof du teer fu neex bokk yaGaana day bëgg moroom
Gaanaa soxorul, xol baa jeex
Gaawo, bu nare neex ca àjjuma ja lañ koy xam
Gàcce ak xamadi, laajul a ko indi
Gàcce biir kër, meen a koy faj; Gàcce penc, geñoo koy faj
Gàcce bu rayul semmal
Gàcce giy palmaan ñey, baxa-segu laGàcce gu palmaanoo ñay baxa yumé wula 
Gàcce ngi ci rooti te sottiwoo
Gàcce rey na xaj fa béy di màtte gan
Gàcceg may ma, bu doon ray, kon ki ñàkk bay ñaani mooy jëkka dee
Gajànga, kenn du ko ràkkal
Gajj ndox, sa dënn a cay metti, ndege du ko taxa dogGajj ndox, sa dënn a cay metti
Gajjug xuloo, dëkk bu mu sax, sémmiñu waxtaan a koy gor
Galgal, su ko ngelaw uppee, saymi na
Gallaaj i nit, mooy jub
Gam-gamle bukkeek mbaam, bu mu doon ci màndiõ
Gan, dañu koy xuuf 
Gan day mallu
Gan doxat la balaay reyee, dem
Gan du tabax
Gan du yewwi bëyGan du yewwiy béy
Gan su dikkee silmaxa la, su dee ñibbi, géwël la
Gan yomb naa muñal
Gan yu bare bugalul mbaam-sëfGan yu bare bugalul mbaam-sëf ndege duñu ko yàpp
Gannaaw ay, jàmm
Gannaaw bukki, mbaar
Gannaaw dee ga, tuub wees na
Gannaaw man, manadi
Ganug yamb ak yamb laGarab ba muy lu tuuti lees ko wara jubbanti
Garab ca kaw lay fekkanteeGarab ci kaw lañuy fekkantee 
Garab du meññ lu dul la ñu ca gajjGarab la ñu ca gajj lay meññ
Garab, fa mu juddoo lay deewe
Garab gay doon pénc lawbe du ko gis ba di ko gor
Garab gu dul meññ du am yoonGarab gu dul tàbbal ay doom doo am aw yoon
Garab gu la sutul, du la may ker
Garab gu romb, mu sànni la mburu, su ëllëgee nga rombaati faGarab gu nga romb mu sànni la i mburu su ca ëllëg sa, nga romb fa
Garab gu tooy dina mësa wow
Garab, loo fa gàjjee fay jebbiGarab loo ca gajj mu saxaat
Garab loo ca gajj moo ca jebbiGarab su daanoo xob ya lax
Garab wex na ci làmmiñ waaye faj na ci biir
Garabu guddi kuy def goo gis rocci léegi nga rocci gu am i dégKu def garabug guddi goo jot rocci, danga masa rocci gu am i dég
Garabug kaani, doom yaa ko gëna wex
Garabug Saalum, balaa am njariñ ñu lakk taat wa
Garees gi ginaar am bay jenj, xàbbon am na ko te ni muut ak moom
Gaskatu dànkew a ngay wayaseer Yorug leman
Wërsëgu jàmbur ku cay wayaseer 
War koo gërëmGàtt aayul, gàtti pexee aay
Gàtt wërsëg, ne xaj bu jub tabaski dee
Gàtt-xel na patt bu for bët di laaj fu m(u) koy def
Gàtt-geen, gàtt-geen a koy feyNgatt geen, ngatt geen-a koy fey
Gawar gu di dawal fasam, mbaxanaam wadd te jotu ko for ? 
Gaynde bëggul mbuum, yàpp lay dundeGaynde, bu ko yoo di màtt ci bët muy jooy, booba dafa xamul fu mu koy
dóorGaynde ku tëx dégguli jat
Gaynde waaf na ca déeg ba
Gayndeg sibi du xaritook u loo
Geenu golo gudd na, waaye lu ca laal boroom yëg koGeenu golo gudd na, waaye loo ca laal mu yëg ko
Geenu golo gudd na waaye foo ci laal mu yég ko
Geenu golo gudd na, waaye lu ci dal boroom yëg koGeenub géléem sàngul uw taat te dàqul i weñ
Gëja gis sa màgget, bu mu tax nga defe ne sax na ay bëñ
Géléem bu ñemeñee fanaan biti, bu ragalee fanaan biti
Géléem ci biiri béy
Géléem du juddoo ci wanañ màgge fa
Géléem du màgge ci ron lal
Géléem gu la ngelaw may, bu ngéléenee tënkal
Géléem nga, sëf õaax sippi õaax
Géléem Samba Saar su toppee tefes, dafa ñolaxndiku
Géléem su tëweey naar, jommal i pël
Gëm naa dee, ndege yax
“Gëmmal” matula wax gumba, fekkoon na kooy patamtikuGëmmal, matula wax gumba
Gëmmal jarula wax gumbaGëmm du tere ñu gis la
Gémmiñ gu waxul dëgg wax fen
Gémmiñ waccootul, xanaa taat di waccu
Gémmiñu may ma su yàggee xasaw
Genn gaal du yeb moroomam
Géwal ay jël bopp
Géwal, su reppee cib xare, lu mu jiin xeeb ko
Ginaar ak i nenam yépp, boroom ginaar a moomGinaar ak i nenam, lépp boroom a ko moom
Ginaar, bu doon wàccee ci taaxum-kaw itam, “kes”, rekk la ñu koy dàqe. Ginaar bu toppee ñii taxani dafa gisul ñii bojj
Ginaar dëgg na doom ja, waaye bañu ko
Ginaar dem na Ndar waaye sàgoom yóbbuwu ko
Ginaar du am faru siiru
Ginaar du topp taxankat, soqkat lay topp
Ginaar gu bu ñu gaddu, xamul yoon wu soreGinaar gu ñu gàddu xamul yooni je bu sore 
Ginaar wéete wolandoo, gëse benn tànkGinaar su wéeteek woluwaayam, nu ko neex lay gëse
Ginaar su wéete cib wolandoo, gëse benn tànk
Bu ginaar wéetée wolu, gësé benn tànk
Aawo buuru këram ; Ginaar wéete wolandoom ; Gëse benn tànkGinaarug jàmbur ku mu yóbbu poliis, danga yemul ci “kes !” 
Gis bëgg, miin bañ ngir jikko
Gis dina taxa xam
Golo bu reppee day dall
Golo ci cank lañu koy yeewGolo ci ndigg lañu koy yeew
Golo ci ndigg lañu koy yeew ba pare di ko xool
Golo ci ndigg lees koy yeewGolo ci taatu garab : yéeg ba wàcc, walla waaja yéeg
Golo du bey, baabun dunde ! Golo bay baabun dunde
Golo gi dëkk Ndarak golo gi dëkk Ndakaaroo yem,
Goo ci bett dóor kob yar,
Xel ma ci yéeg rekk lay demGolo gu mënula yéeg itam, mën gu daanu nga bës ko
Golo gu ne, car ba muy fanaan mooy boroom
Golo mën naa yéeg, ngembu baay baa tagGolo mën naa yéeg, ngembal baay ba tag na ! 
Golo ñaawul, baay ba la niruBukki ñaawul, baay ba la niru
Golo xàmmeewul xaj bu gumbaak bu lafañGoloo la gëna xam kër gu barey xaj
Golo xàmmee na kër gu am xajGóncu golo mooy alalam
Gone, ban la, feek mi ngi tooy : nu la neex def ko ni
Gone, bu jàqee, tàllal mag ab naqam
Gone bu loxo la setee, mu mëna bokk ak magGone bu loxoom setee mu mëna bokk ak mag ña
Gone bu téyee ci loxoob baayam, ku mu gis defe ne baayam a la mën
Gone, bu yaroo macc tàngal, yëy goney NgaayamBoo yaroo macc tàngal, yëy sa goney-Ngaay
Gone du fent, dafay toppandoo
Gone, lawtanu yomb la; boo walbatiwul mu law fu la neexul
Gone, lu luppub ndeyam lax-lax, ca lay wuufu
Gonee may dëkk, waaye mag a may daan ! 
Gonee nga daan sakkane ca lalu ndeyam
Goneey doon mag
Goneg mbóoyo gu reew, xaar ko ca taatu ndaa la
Gont taxani for aw ñey, muur a koy maye
Goor buy jooy dafa wara lakkatu
Góor bu takkee tubeyam gaynde la, bu ka tekkee xarum tubaa beer la
Góor ca xare baa gën, ñépp dem, nga des fa kër gay fetal i tan
Góor du yox-yoxi
Góor-góorlooy taxa doon góorGóorgóorlu mooy tax nga nekk góor. 
Góor wurus la, waaye jigéen a koy taxa yegg ci ngalam
Góor yombul
Góorug “yaay may ma ñeex/wogg” amul jom
Góorug wat baõ du faj gàcce
Gopp bu nekk ci biir ba muy romb a tax muy bey
Gor, bu ñàkkee, fàttaliku bor
Gor du toroxal ndab
Goro, deesu ko wax dëgg
Guddaay taxul ñemeñLoo gudd-gudd, taxul nga ñemeñGuddee àll duma taxa war mbaam
Guddee àll bu mu la taxa war mbaamGuddee duma taxa fanaan cib sëg
Guddi am na boroom
Guddi, balaa aay bët setLii guddi aay-aay bir set
Lu guddi aay-aay, bët dina setGuddi moo di buuru ker
Gumba am na beneen liggéey bu dul nas i pusóGumba tal na beneen liggéey bu dul nasi pusó
Gumba tal na leneen lu dul nas i pusoGumba du jiite yoon
Gumba du jiiteew yoon
Gumba du jiitew yoon
Gumba du jiite aw yoon Gumba gu tëx, déggul ndéey
Gumba neex na baat, jant so na, mbedd yi yaa na ! Gumba neex na baat, jant bi so na
Gumba neex na baat, jant fenk naGumba tal na leneen lu dul tëb i teen
Gumba tal na lu dul tëb i kàmb. 
Gumbaa ngaak yitte yu dul tëb i teenGune bu yaroo yoru, waaye bu yaruwul du yoru
Gune dafay seetlu mag
Gune du të, te ña ko doon dooñ raxasooguñu
Gune gu yàgga dox wecci na mag
Gune mënta fétemu géléem, ndax wëlbati baa koy jaaxalGune manuta fetamu géléem
Guney tey ñooy dooni magi ëllëg
Gunge àgg baaxu ca
Gungeb néew du weesu armeel ya
Gutt a paf ni pàww
Guy dana jur i dégGuy dina jur i dégGuy gu daar a yées cib gént ; ca la gone yépp di jàngeb yéeg
Iñaan, mooy jëkkëri wërsëg, da koy tëb mu jur doom
Jaam ak pexeem, Yàllaak dogalamJaam ak yéeneem, Yàlla ak dogalam
Nit ay bëgg-bëggam, Yàlla ak dogalamJaambur, foo tollu naan da laa jàmbu
Jaan amul tànk waaye Yàllaa ngi koy diriJaan amul tank Yàllay diri
Jaan amul tank, waaye Yàlla ko wattat, yoobuJaan dees koy lugg, nit dees koy lugg
Jaan du tuut, saayu mattee boom
Jaan sew na, waaye daõar a nga ca biirJaan sew na, waaye daõar a nga ca biiram
Jaan sew na, waaye am na daõar
Jaan tuuti na waaye daõar jaõ ca biirJaaxaan ciw naaj ne gisoob jant
Jaaxle, jaaxaan faju ko
Jaay poon ak làqarcee ànd
Jaaykat day war géléem, jëndkat war mbaam, ñu daje ciw loo
Jaaykatu yax demetil njaniiw
Jabar ak jaam kenn du ko wacc
Jabar, deesu ko mat, dañ(u) koy mën
Jabar, doonte ne yeena jéllooy sàkket, ab xer damm
Jabar-goro
Jabar jeey takk tubéy,jëkkër jeey woddu
Jabar ju bon ak bëñ buy mettee yem (buddi rekk. ) 
Jabar, la mu am fa kër jëkkëram, su ko doon am fa kër baayam du séyi
Jabar ñatt la: 
ji ñu la takkal,
ji la takkal boppam,
ak ji nga takkal sa bopp
Jabaru sàcc du yendandoo
Jaboot day boot ñépp, te du wàcce kennJaboot, jàmm ay mbokkam
Jabtu na aat bu fër
Jàdd, buur-fari la
Jakkarloo ku ko mos xam ne jëw a dàq
Jàkkay xobbat jombul ilimaani wunk
Jalu muus janax du ko yër
Jalub muus la, ku ko sulli fekk fa dara
Jam sakket du ndann
Jàmbaar su daanoo, Yàllaa ca jàpp
Jàmbaaru fàkk tëdd
Jàmm a gën jam-jamoor
Jàmm, ca la ñépp xajJàmm ci la lépp xaj
Jàmm du ëpp, ay du tuut
Janax, bu daggee caqub muus, ñag baa jegeBu janax dogee caqub muus, nag baa jigéo 
Janax day bari pax, bu bëggee mucc
Janax du jur lu dul luy gas
Janax du woo loob deram bay bëtt ñag du ñeme ndono la
Janax matul mbuus, te yàq mbuus
Janax yu bari duñu gas menn pax
Jàng dey gindi jëme ci jëf
Jàng du wees
Jàng ja ca
Jàng njàngaan, soo mokkalee ber sa daaraKu jàng, boo mokkalee, ber sa daara
Jàngora du bàyyi xeet topp dëkkaale yiy faat
Jàngul tari fen la
Jant moo di buuri niitu
“Jàppal, ma yenni la”, du sawar laa yenni, waaye bëgga xam la nga yenula
Am na ku la ne “ma yen la” ; booba, la ca ndab la la bëgga gis
Am na ku la ne ma yen la, tey sa ndab la bëgg séetJàpp ci gittax ba for yat
Dangay jafandu ci gittax, ba ba ngay am yet
Jàppal ci gittax gi ba keroog ba ngay am yetJàpp cib bànqaas mu fàq
Jàpp sama loxoo ma gënal naan yoon waa ngee
Jarag moo di sàqam jabaraankat
Jasig su fàddee kay taxan, kay sangu ca dex ga matula wax
“Jatul” matula wax soccet
Jataõ, loo ko fóot, fóot, du ko teree xasaw mbeqJataõ fu mu jaar, xeeñ mbeq
Jataõ loo ko fóot fóot mu xeeñ mbeqeJatkatub jaan jaan a koy mujje
Jébbëlu, tuub, te nangu ko
Jéem, tële, bàyyi, gàcce nekku ca
Jëf du fi jóg, nettali du màgget
Jëf ñatt la: Jëf, jëfantu, jëfandoo
Jëf yóbbaale na wax ba noppi
Jege attayakat taxuta jëkka naan
Jege buur, jege xol baa ko gën
Jege te sori, sori te jege
Jegem pees taxula ñam yàpp(,. ,)Jóge peesu taxula am yàpp
Jëkka fecc taxula mujjeb géew
Jëkk cim pax, sab geen nekk ci biti
Jëkka laye taxula eyJëkka laye di tax nga ey
Jël bu kii suule bu ki
Jël jinne tay ci njuuma
Jélloo gëna aay ca ka ca diggante ba
Jélloo gëna aay ciw rooy
Jëm ci làmb di bàkku, jóge cay bàkkoo ko gën Dem sa làmb ja di bàkku jóge fa di bàkkoo ko gën
Jën, fa nga ko jàpp, soo ko fa sange, mu rëcc
Jënde nga sabaar ngarJëndle la fas wu yaa-biir te duñ(u) la ko gubleel
Jigéen naka takkaayam day, la jikkoom day
Jigéen ay jur lu ne
Jigéen doyula wóolu, ndege lu mu la wax, wax ko sa moroom
Jigéen jàngaaniwul, ndey jaay sëriñamDoom ju jigéen jàngaaniwul ndey jaadi sëriñam
Jigéen du jàngaani, yaayam ay sëriñamJigéen, jëkkëram mooy sangam
Jigéen ju nekk ak sa yoonu tool
Jigéen ju wujjam dee, dara bugalu ko caJigéen ju wujjam dee, dara soxalu ko ca
Jigéen ñatt la: jigéenu xaj, jigéenu suñéel, jigéenu céeli
Jigéen, soppal te bul wóoluJigéen ju ndaw, soppal te bul wóolu
Soppal sa jabar, te bu ko wóoluJigéen, xorom a ca gën
Jigéen yàgg naa xiif te nàmpul yaari weenam
Jiit, jànkalaaray maamam
Jikko dana soppiku jaan walbatiku màtt boroom ba
Jikko du ganeyaan
Jikko kawar la, boo ko watee mu délsi
Jikko laago la
Jikko ak boroom : paxJikkook boroom pax
Jikkook boroom ba ci paxJikkoy pusóo gën jikkoy paaka ci mag
Jinne su bëggee daqaar, ku yéeg daanuBu jinne bëggee daqaar, ku yéeg daanu
Jolie, mbaléeñ a koy tiiñ
Jolonker dina këf yàpp, di yóbbu, di lekk
Jom ay tukki, waaye fullaay ñibbisi
Jombos bu tàng, du lex ba ko jëkke moo koy mujje(, ,)Yomb gu tàng, lex bi ko jëkke du ko mujje. 
Jommal sa tool moo gën jommal sa nawleJongama benn lal jombu ko
Jongama du ñàkk daaguwaale
Jongama du ñàkk laago
Jooja fajul jooja, mer mu yàgg la
Joori waay bu mu la taxa sànni say sagarJooru waay du ma taxa wocc samay sagar 
Joori waay, bu mu tax nga sànni say sagarJooy, woy la, boo sonnee noppi ! 
Jot nga ci ràbbu Awa Géy, bay laaj saaj
Joxoñ, benn baaraam ; la ca des, tàllal sa loxo la
Jubb wu la fal, waroo koo bàyyi muy mar diw
Juddu bu rafet doõõ sampul kër
Juddu bu rafet ndey ak baay, waaye faayda boroomJuddu bu rafet ndey ak baay, faayda boroom 
Juddu bu rëy, ndey ak baay, faayda boroom
Juddu bu rëy ndey ak baay, waaye faayda boroomam
Juddu bu rafet : ndey ak doom, faayda : boroom Juddu, ku koy tëgglu sa këriñ dana jeex
Julli reer ak reer julli yépp de, reer bi du maccReer julleek, julli reer, yépp a yem
Junj doy na boroom xel
Jur, mu dee, du yaradal ; jur, mu dund te baaxul mooy yaradalJur mu dee taxula yaradal ; jur mu né léõõ, te fajul dara ay yaradal
Ka jëlu yuux, xam na lu xew
Kaala ci ndigg lay jóge dem ci bopp, waaye su jëkkee ci bopp, dana wàccaatci ndigg
Kaala du jëkké ci bopp, ci ndigg lay doore“Kaay ma wax laa” gëna yomb “kaay ma jox la”
Kàkkatar du doon fasu kurs
Kàkkatar, garab gu mu yéeg daadi koy muru
Kàkkatar lu mu yéex yéex, wërsëgam lay dunde
Kanam du kaso, waaye koo ca tëj mu xam ko
Kàngamloo ma gënal ku ma dàq yóbbuma nduluñKañ la fi soowum ginaar ba, ñuy sunjuñi cuuj ? 
Kañ la soowum ginaar ba ñuy õalaab i cuuj ? Kañaan du tee béjjén a daan
Kar-kar ay doon kàdd ; lëppaa-lëpp ay mujje dewnde
Kar-kar ay mujj doon kàddKar-kar ay indi kàdd
Keedo yépp duñu buur
Këll bu ne am na mberoomKëll bu nekk ak mberu ma koy ub
Këllug dax du dem ngëwël dellusi
Kendal lu neex, xam fooy fanaan a ko dàq
Kenn bëggul ku la sut ba mu des sa doom ja nga jur
Kenn ci ñoom warul féete sa moroom gannaaw
Kenn du boole say nen yépp ci genn leket
Kenn du def sa bopp Maamadu, def ma Maamadi
Kenn du dog laawu jaan
Kenn du gàlli dee
Kenn du jiital kilifa, ba noppi di ko fakktal
Kenn du ma jam-naani
Kenn du ma rey, fukk suul ma
Kenn du namm dëkk boo xamul, waaye dees na dégg nit ba bëgg koo gis
Kenn du sippée ciw naaru góor di sëf ci mbaam, te géléem taxaw
Kenn du toog ci bànqaas di ko gor 
Kenn du tudd néew te newuloo “dem-Yàlla. ” 
Kenn du wax lu mu xamul
Kenn gisul fu ñuy tabaskee xaj te naa dagan na
Kenn mënula jàppandoo ñaari jaarKu dàqandoo ñaari jaar jenn ja raw la 
Kenn mënula nappandoo ñaari jaarKenn mënul lekk lu dul wërsëgam
Kenn mënul sa kanam, mën sa gannaaw
Kenn mënula nuru mbokki jàmbur, ku ne say mbokk ngay nuru
Kenn rawul sa mbañ ci ñaaw làmmiñ
Kenn warula jombalu waajuramKeppaar kepp
Keppaarug ngunu jombul séq
Ker, kenn du ca mbaar
Kër bukki xasaw na, waaye fa la bukki dëkk
Kër, ñaari wax a ko mëna tas : “bu fi” ak “maa ko”
Kër, ñaari wax a koy tas : “su doon man” ak “su ma doon yow”
Kër waay, ku ca dikk ak dagaan, yaa tooñ ; boroom da di kër-këri bay amko
Kër-kër mooy maye kërKër-këray yor kër
Keroog bésab waccu, ku yëgoon ruy ngay reere
Keroog jatuleen fekk na soccet ne ràpp
Kerug caxat, bu ca mbooloo yendoo garab ga mu law a tax
Kettet buy la jig te buy daanuy toj
Kéwél bu dul foog du locci
Kéwél du tëb, doom ja bëtt
Kéwél ga ca géej, dana manu ko jam
Kéwél gu dul foog du jur sandKéwél bu dul foog, du doon sand
Ki feebar dëgg moo di ki amul yaakaar
Ki gëna bëgg mooy datusi
Ki la ñaagal, moo la ëpp cere
Ki nekk ci làng a xam fi gal-gal jekkee
Ki wax, waxul ; ki jottali moo wax
Ki yendu ci ayeropoor bi, jigéen a ko jur, ki muy yendul, jigéen a ko jur. 
Kilifa doj la, soo ko laalee gaañu, su la laalee nga gaañuKilifa doj la
Kilifaay ki fiy faj
Kiñaan fanqul muur, Yàllaay mayeAñaan fankul muur Yàlla moo la may
Kokkateey lekk mburum gune
Kolkolaat yëgul ne yamb baax na
Kóllëre gannaaw lay féeteKolonk ñedd tallal raxas
Kon, ay di buriy sarax
Kon, daanu toggoo jiit, waaye xawma kuy féeteek fett ga
Kon loxo dem ci gémmiñ, te du ànd akub tib
Koo ba noor lees koy wut
Koo bañ, bul ko may sa doom, boppam la cay jur
Koo ci ne “nanu dem ca ngénte la”, mu ne la “dëj baa ëpp u nit”
Koo gënul doo ko teeñ
Koo jiitu ca mëninam mën ko
Koo jurul doo ko yërëmJurut du yërëm
Koo ne “wuyul sa baay” du mer, wànte koo ne “wuyul sa jëkkëri yaay” mumer
Koo ne duma la topp fa ngeen jëm dafa sorewulBoo nee nit duma ko topp, booba fa ngeen jëm soriwul
Koo teral fu la neex tëral
Koo waxul sa bopp, du la xam
Koo xaar ca la mu gëna bëgg, dof a la fay fekk
Koo xamul, “ee !” nga koy wooye
Koo xeebal soxlaam, yaa ko rey
Koo xëy ci waaram ameel na la añ
Koo yaakaar, Yàlla la yaakaar
Kóoni du rot ci kanamam
Kooy topp dangay xam fa muy jëm
Kooyi bukki du njoowaanug tef
Ku aj a gëna bañ ku séenu kawKu aj a gëna bañ ku téen
Ku am jur jaay leen
Ku am kanam, am gannaaw
Ku am kuddu, du lakkKenn du am kuddu di lakk
Ku am kuddu du lakk, walla bu lakkee, di cuuneKu am nit ñi, ñàkkoo daraKu ñàkk nit ñi, amoo daraKu am xaritu golo sa ngemb du tag
Kuy xaritook golo, bu sa ngemb tagee, mu àjjil la koKu amagul ab tool, maneesu koo may ab liggéey
Ku amul baay, na sab nopp doon sa baay
Ku amul bopp, na am ay tank
Ku amul dara, du xeeb dara
Ku amul ginaar siiru waru koo sikkKu amul ginaar, siiru man na koo baña sikk. 
Ku amul i mbokk, amuloo dara, doo dara
Ku amul i nopp du dégg
Ku amul kilifa, jinne doon sa kilifa ! Ku nanguwul nit yilif la, jinne doon sa kilifa
Ku amul mbubb sa biir feeñ
Ku amul palto, amul palaas, amul njariñ
Ku amul yaay, nàmp maamKu amul ndey, nàmp maam
Ku añaane say dono, sa deewin ñaaw
Ku aye, wol sa moome
Ku bañ céebo nangum xaar
Ku bañ ginaar doo wonniy nenam
Ku bañ ku la ñafale, dangay tooñ koo mën
Ku bañ ku saw ub lal, dajeek kuy yàq ub lal
Ku bañ lu baax, lu bon nga bëgg
Ku bañ ñu saaga la, doo saagaante
Ku baña dee ci nguur doo falu
Ku bëgga dee, wéqu
Ku bëgg akara, ñeme kaani
Ku bëgg cerey jaboot dinga nax doom ja
Ku bëgg dara, def dara
Ku bëgg ku la duma, tooñal ku la mën
Ku bëgg lem, ñeme yambKu bëgg lem, wara ñeme yamb
Ku bëgg lem, dangay ñeme yambKu bëgg ñeex mu saf, dangay togg yàpp wu duufKu bëgg ting, taalul
Ku bëgg xaalis, liggéey
Ku bëgg yaa baax, dangay maye sa alal
Ku bëgge taxa xar sab dënn, ñaw ko dina la jaaxal
Ku bëggul gaana, ba kook wéñam
Ku bëreey daan
Ku bërewul itam, ñu bëre daanu ci sa kaw
Ku bey sa bànneex, góob saw naqarKu topp sa bànneex, góob sa naqar
Ku biddante, xiif . 
Ku biiñ bëggal tuñam ngaa seete
Ku bindoo ni tama, ñu tëgge la ni tama
Ku boot bukki, xaj baw la
Ku dàq xaj ba ca këram, nga bàyyi koKu dàq xaj ba ca seen kër, nga bàyyi ko
Ku dee ca ja ba, yaa tàgge sa boppKu dee cib marse yaa tàgge sa bopp
Ku dee, doo tàgge sa bopp
Ku def lu baax, mbaa nga wax lu baax, am lu baax. Ku def leneen mbaa nga wax leneen am leneen
Ku dëgg jaan, du la ne wacc ko
Ku dëgg watitu jaan boroom anga fa fekkulKu dëgg watiti jaan, dafa fa fekkul boroom
Ku dem ba xamatoo foo jëm dangay toppaat say tànk dellu fa ngajógewoon
Ku dem ba xamatuloo fa nga jëm, nga dellu fa nga jóge
Soo dee dem ba xamatoo foo jëm ; dangay dëpp dellu fa nga
jógéwoonKu dem mbaar um Macaam Macaam teg lab tànk
Ku demul àllarbay sëriñ bi dem dibéeri FirawnaKu demul altiney yonent Yàlla muxamed, dem taalaata Firawna
Àllarbay Maróota mbaa dibéeri FirawnaKu demul Gànnaar itam, xam ne guddi lañuy reer
Demunu Gànnaar, waaye xam nanu waxtu wi ñuy reerKu denc ci ron lal a gëna bañ ku dëféenu cib ruum
Ku di bëgga rendi boppam, su ñu ko bëggee rendi warula yuux
Ku di bind noppaliku
Ku di boot dëru, doom la amul
Ku di dem xare, nga gànnaayu, mba doo ca faj soxla
Ku di foo yabu dem fa, sa ngor yàqu
Ku di loo bëgg jaar ca, sa ngor yàqu
Ku di loo xam wax ko, sa ngor yàqu
Ku di naan ngelaw su joxee ci soow jël
Ku di waliis, dafa ras i tuñam
Ku digeek gaana mbëkkante wara õëb fanaanalKu digaaleek gaana xeex dangay kurpañ fanaanal
Ku dige gaana, rëkkante, na nga õëb, fanaanooKu dikkoon, da nga demati 
Ku doon laajte Faali, Ngooy a ngi
Ku doon may sa bopp doo ñàkk
Ku dugg ci lu ko matul, ba la nga caa génn, lu ko mat sëkk dina la cafekk
Ku dul sëgg doo for lu réer 
Ku dul toxu doo xam fu dëkk neexeKu dul tukki doo xam fu dëkk neexe
Ku tàyyiwula toxu, dinga xam fa dëkk neexeKu ëmb sa sanqal, ëmb sa kersa
Ku yëy sa sanqal ëmb sa kersaKu Faat Caam létt, nga gis i sët, booba jig na la
Ku fanaane def wara yendoo déglu
Ku fecc ba génn ub géew, kenn du la seetaan
Ku fecc taxa jàll dex ba àggee dinga mbabbsu
Ku fóon sa ngemb yab la
Ku fóotal mbëtt, roccil bar
Ku for sa pénc, yenduwaani
Ku gedd, sa ndey a toggKu di talantu ci ñam, booba sa yaay a toog
Ku gedd, sa yaay daa ayeKu gémmiñam ni kerr ak i gëñ warula wonni yàbbit
Ku gën ci kër, moo gën ca àll
Ku gën di buur ci àddina, moo gën di jaam ca laaxira
Ku gërëmul nit ñi doo gerëm Yàlla
Ku giiroo koon may la, def ca ndab la ngeen bokkKu giiroo may la, dee ngeen bokk ndab
Ku gis nen ne nen-a ngi, waxatumala-ak nenu baa
Ku gis sa sàgganu, yab la
Ku gisatul kenn, di sa magum bopp
Ku guux peterol di wólub taal, loo ca góobe gar ko
Ku iñaanul ne Yàllaak diw
Ku jaan màtt sam xel dem ci dee,Ba ngay dund ak ba ngay dee,
Lépp sam xel dem ci deeKu jaaxaan di saw, balaa kenn a tooy nga lóor
Ku jaaxaan di colal, ci sa kaw lay dellusi
Kuy jaaxaan di saw, ci sa kaw lay dellusiKu jaay juróom-ñaari màggat wara xam lu sa maam di jar
Ku jaay màggat war ngaa xam looy jaaye sa maam
Boo jaayee juróom ñaari màgget, boo geestoo yem ci sa maam, xam njëgam
Ku jaay juróom-ñaari màggat xam nga li sa maam di jarKu jàngul du tari
Ku jaqe foo jublu, moy sa yoonu kër
Ku jëkka jukki, ba ca
Ku jëkka waxtaan du ko mujj
Ku jekkul du bariy bañ
Ku jél rongoñ, siim cereem, bu ko ñaan ñeex
Ku jëm ci xur wi, na wax ak ña fa jóge
Ku ji buuse dangaa amul kemb
Ku jommi jonkan
Ku jonkan yomb na daaneelSu jonkanee yomb na daaneel
Ku joxe say gone, joxe say reeKu jur yërëm, ku jënd sakkanal
Ku kàcc sag ndaw, mbaanig sag mag
Ku la abal i gët fa ko neex ngay xool mbaa mu nangu koKu la may bët, nga xool fu ko neex
Ku la abal i gët, nga xool fa ko neexKu la abal i tànk, nga dem fa ko neex
Ku la abal i gët, nga xool fa ko neex
Ku ñuy diri, doo taamu fu nu lay jaaraleKu la bëgg a lay sonal, waaye ki la baña lay noppal
Ku la bëggati, bëgg ko ngir ka la bañ
Ku la ëpp i sagar ëpp lay teeñ
Ku la feesloo, yàpploo na laKu la feesloo moo la yàpploo
Ku la iñaaneb xeesaay, du la may koroojKu lay añaane xeesaay du la takkal korooj
Ku la jam, doo nàcc ! 
Ku la jàngal pes nëbb la kuntaaba
Ku la jëkk ci néeg bi moo lay wax ni ngay tooge
Ku la jëkka reer, won law reerinKu la jëkka reer won na la reerin
Ku la jëkka yeewu ne la sàngulKu la jëkka yeewu, ne la sàngal say taat 
Ku la jox ndékki, jox la añ, su reer ñëwee nga yaakaar
Ku la mag, ëpp lay sagarKu la mag, ëpp la xel, ëpp la sagar
Ku la mag ëpp la ay sagar
Ku la jëkka juddu, ëpp la ay sagarKu la mage fukki fan, wara xam fukk yoo xamul
Ku la man ci mëq, man la ci siim
Ku la màtt fàttali la say bëñ
Ku la ne : “mbas maa ngi ñów”, nee ko “ayca”
Ku la ne “sangul”, sab taar la bëggKu la ne “sangul”, sab taar a taxKu la ne, nga ne ko, xuloo gaawa ñëw
Ku la ne, nga ne ko, xuloo ñëw gaawKu la ne : “mayeel sa alal”, sa ngërëm la bëgg
Ku la nekkal ci naaj bi, nga nekkal ko ci kër gi
Ku la sut, nga ne ko njool miKu la sut nee ko njool mi
Ku la taati neen némm day, boo woddoo ëpplé
Ku la tooñ, bul feyyu
Ku la wàll jàngoro jëkk na la ca
Ku la xeexe daw
Ku la yéene xiif, saa yoo ko rombee, géexal
Ku laaxul lekk, doo laax jaayKu laaxul lekk, laaxtil jaay 
Bala kenn di laax jaay, laax lekkKu lakk mburu, tuddub dëkk
Ku lakk mburu tuddub dëkk mbaa nga may ci ki nga jéllóol
Ku lakk mburu, tuddub dëkk, mbaa nga maye caKu lakk sab jëmb, foo làqu të la
Ku lamb, yaa tey ; daagu : fa ñu la nobe 
Ku làqu ci ku ñu rus dinga rawSindax, ndaa lañu koy ruse
Ku lay mbej ngay fayyu su yaggee mu ba la
Ku lekk ab jëwam
Ku lekkul yàpp du muucu yax
Ku log suukar, doo ko yàbbi
Ku ma fa dëgg, nee ma : mas sa ! 
Ku ma fatt, ma toxoñu
Ku ma ko dëbbin, ma rukkin la ko
Ku ma ko ndóbin ma rókkin la ko ! 
Ku ma nëbbu, ma réer la
Ku macc lu saf siicu
Ku maf jaay mafati jaay njëngu jaam du la réer
Ku màgg doon mag, di sa magum boppKu màgg gërëm sa ndey, mbaa nga xarab ko
Ku màgg gërëm, mbaa nga xarabKu mana féey du xaru ci ndox
Ku mar taxa naan póotit, bu “robine” ubbee nga rus
Ku mbaanig sag ndaw, kàcc sag mag
Ku mën lu bare te du ca def dara mooy ki yàqKu mën te defoo lu yàqu yaw a
Ku mëna nodd, jàkkaa ngoog
Ku mënoona dog sa bopp, su dogee sa baaraam rekk, na nga fab sa baaraam,daw te gërëm Yàlla
Ku mënul, bawoo : lu yàqu yaw aKu mënul, bawul, lu yàqu yow a
Ku mënul dara, du def dara
Ku mënula yalwaani, wara mëna nangu sarax
Ku mënuta xaajal boppam, du mëna jeexal moroomam
Ku mer noppee muus
Ku moomul sa alal, sa alal moom la
Ku muñ, muuñ
Ku naan bay jayax, dangaa yemul cim ndox
Ku naar di sa gan booba nga ñàkke sa gan
Ku naaw ak i sabaar, ni cëppi nuut su nee mana maa yéy deesu ko gëm
Ku nara weesu sa bés, sag déwén ñaaw
Ku ndóbin rey sa maam, foo séenati lu ñuul, dawKu ndóbin rey sa maam, foo séene lu ñuul wara daw
Ku ndobin rey sa maam, boo séenée lu ñuul daw
Ku ndóbin ray sa maam, boo gisee lu ñuul wara dawKu ne dama ne, raw nga say buumBuñ la yeewee, du kenn yow a 
Ku ne dama ni raw nga say buum, boo waxeeg njaaxum yaa yeew sa
bopp, kenn yeewu laKu ne, la nga am ngay duggeb géew
Ku ne mën naa wax ne sama yaay a ma jur, waaye sama baay a ma jur sandey rekk a la mëna firndéel
Ku ne sa cerey yaay daa wex xorom, ba nga gedd ko, danga fande
Ku ne sa xetug ngèmb doy na la bandaxndikuKu ne tekk, tekk, ñu won la yoon
Ku ne yunn ci néeg sa kanam newwi soo duggee dee
Ku nekk ak sa bàmmeel
Ku nekk ci xare warula ree ku ñu jamKu nekk ci biirub ndox, warula ree kuy lab
Ku nekk ndax boppam, tey Yàlla ndax ñépp
Ku nekk sopp na niroom
Ku nekk war nga fajal sa moroom gàcce ba gar ci sa bakkan
Ku nelaw fàtte say bor
Ku ngembuwul doo sànguw ñey
Ku njëlu di jooy, yaa xam ku deeKu jëlu di jooy, yaa xam ki dee
Ku njëluy jooy yaa xam la nga fanaane
Ku njëriñ jot, nga yàgg fa
Ku nobul waay, jox ko yëfam
Ku nopp yaay nax doom
Ku nu ne infiroo nga ne duma dëmm yaa wone sa bopp
Ku nuy feyyikug tëng ci ndàqum ginaar, daa weesu kës
Ku ñaan ñàkk, boo jëndee amKu ñaan ñàkk, boo jëndee moom
Ku ñàkk taxa ñaaw, boo amee du la tee ñaaw
Ku ñeme dañu laa déey
Ku ñeme yamb, lekk lem
Ku ñemewul guddi, du rañaan
Ku ñépp sompal nga duunle
Ku ñépp tëfli nga tooy
Ku ñu fey sa bor nga mer, la nga leble rafetulKu ñu fey sa bor nga mer, la nga leblewoon baaxul
Ku ñu fey sa bor nga mer, la nga leble woon a jagulKu ñu nettali sa jëw nga mer la nga def rafetul
Ku ñu waccul doo tala njaaloo
Ku ñu yónni jëkkër, nga indiw far
Ku nuy bëgga ray, nga génne mbuurunke dafa fekk koon nga denc koKu ñuy bëgga ray, nga génne mburunké dafa fekkoon nga denc koKu ñuy dàq ngay daw, di jàppi ween, sa càmmiñ a lay dàq
Ku ñuy jàppub jaam ngay seetub surga
Ku ñuy jiiñ bëtu guddi, ngay soccoo yeeli liirKu ñuy jiiñ ndëmm doo soccoo yeeli liir
Ku ñuy jiiñ yakktaan ngay õollib tànk, lu ñu la waxal yow a
Ku ñuy yërëm ngay bindlu téeréb gémmiñKu ñuy yërëm doo bindlu cawli gémmiñ
Ku puudar taxa rafet, boo ñaqee ñaaw
Ku ràcc, jëmale sa kanam, mu dëllKu ràcc jëmëlé ci sa kanam mu dëll
Ku ragal sawoor, bul ji dugub
Ku ratt, sifu ca
Ku reere cerey dëj, fanaane jabari dono, boo bindantee, amoo ngor
Ku reew, amul saans. . 
Ku reew, ñàkk lépp
Ku rey jinne wara fekke awale ba
Ku rey naat dem sa kër baay, ku rey nit dem sa kër ndey
Ku rey sa mbaam, yenu sab sëf
Ku rey say bañ, say bokk jeexKu rey say noon, say bokk jeex
Ku réy-réylu gaawa rus
Ku sa bëgge bare, sa ngor néew
Ku sa bopp toj sa xam-xam jeex
Ku sa gémmiñ di nàcc, doo wax jàmm
Ku sa mbañ dee doo ko jooy
Ku sa mbañ seede, nga ñaaw
Ku sa mbootu jotul, doo roggantiKu woddu jotul, doo boot i gamb
Kuy boot jotul, ngay dolliy gamb
Ku say sër jotul doo boot i gambKu say moroom jaru bëy, boo jarul bëy it njëngu bëy nga
Ku sa moroom jaru béy, boo jarulu béy itam, njëgu béy ngaKu sa ndey xëy, dangay gontu
Ku sa taat di mbee doo jënd béyKu sa tuñu kaw dem, sa fula jeex
Ku sa weeru baay doy, doo xaaraani bay tala fande
Ku sa yaay tuur sam ñeex, nga mëq sa cere
Ku sàcc lëf, boroomam daf ko fekkul
Ku sag nàkk jeex, nga aj say koogKu sag nàkk jeex, nga wékk say koog
Ku sam xel yeddul, nit ñi yedd la
Ku sam xéy neexul, fasal jom ca ngont la ndegem xéyaat amul
Ku sañatula bañ, saña nanguKu sañula bañ, saña nangu
Ku saraxatul gumba, bàyyi kook yalwaanam
Ku sawar ci liggéey, oomle 
Ku say tuñ dagg doo mën : “wópplëw !” 
Ku sëlmuwul, doo sëlëm i kuti
Ku sët di wéttali maam a fa soreKu sët wéttali maam, moo ca dàq
Ku sol tubéyu nékk du jaaru
Ku sol yérey yu jafe, léegi anga sol sagar
Ku sonn bàyyi, kuy bëgga dee daw, te ku daw ñaaw
Ku sonn, jëriñoo
Ku sonne suuna ba ban suuna, bu la neexee sóonu ca kër ga
Ku sóobu tooyBu sóoboo dex tooy xépp. 
Ku xuus, tooy
Géej, ku ko xuus, tooy Ku sopp doomam, du ko ñàkk ratax
Ku soqul, wolul, ba la ngaa laax duggub ruq
Ku sori taxa ñaaw, fa nga dëkk, rafetoo fa
Ku sumb tooy
Ku tagg sa bopp, doo juum
Ku takk màggat taxani, walla sedd bi xaw laa gaañKu takk màggat taxani, mbaa sedd bi xaw koo gaañ
Ku takk màgget taxani, walla sedd bi rey koKu tàqamtikoo xam li mu safKu taxawul faratay boroomam, taxaw yu moroomam
Ku taxul ndeyi kenn a liggéey, sa ndey du liggéey mukk
Ku tëb ak ay sabaar, dal ak ay gub, soo ko jëlulee it, yow lañu koy jiiñ. 
Ku tëb ak i sabaar, daanu ak i gub, su nga leen lekkul, koon it ñu jiiñ la
leen. Ku tëb dal cib taal, dese nga weneen tëbin
Ku tëb dal ca safara, dese na beneen tëbinKu tëb di wax, doo noppee juum
Ku tëdd ci tëdditu mburu, xam ne mburu góor laKu wuutu mburu, xam ni mburu góor la
Ku teg diw ci naaj, moo ko reyloo
Ku tëg sa ndënd nit ni wallisi
Ku tey ab jéllam, kenn du ko tawatKu tey sab jéll, bu ko tawat
Ku tey xamoon njàlbéen, muj di noflaay
Ku togg sa cin, yaw lay jëkka xeeñ
Ku tuumaal ñépp, yaa taq
Ku wacc sa and, and boo dem fekk boroom toog caAnd bu mu dem fekk fa boroom
Ku wacc sa and, and boo dem fekk ca boroom 
Ku wacc sab and, and boo dem fekk fa boroomKu wacc sa and, and boo war mu toj
Ku wàcc yoon, yoon dal ci sa kow
Ku wannuw yet, yendoo taxaw
Ku wara defar, boo yàqee mu ñaaw
Ku wat pàq ba ñu la xame woon ñu fakk laKu wat pàq ba ñu la xame woon, kenn dootu la xàmmee
Ku wax, feeñ
Ku waxul, sa xumbal du fey
Ku wóolu Yàlla, dinga wér
Ku wor ku la dul wor, Yàlla wor la
Ku wuti xànc dinga moytu rat
Ku xam ki la may, bu ñàkkee dinga muñKu xam-xam dofloo ngalla ña la xamal
Ku xamoon la ngay mujje nga jëkke ko (ba mu des dee)Ku xamoon fi ngay mujje, nga jëkke fa
Ku xamoon lu ñu lay tontu bala ngaa wax, waaj ko
Ku xamul “buur saay na”, xam “buur dee na”Ku xamul “buur saay na”, dees na ko wax “buur dee na”
Ku xamul “suur naa” dangay téye ca loxo baKu xamul “suur naa”, ñu téye sa loxo
Ku xamul ku la nax, xam ku la duma
Ku xamul mbaam, mooy fóon wàq waÑàkka xam mbaam a waral ngay fóon wàqu gannaaw wa
Ku xamul mbaam mooy fóon we waKu xamul, xamul moom la xaj di bawe
Ku xamut fi nga jóge, doo xam fo nga dem
Ku xarfa fuufawul, fuufa xarfa la
Ku xaste, waxeef nga loo doon
Ku xaste, yaa ñaaw
Ku xeeb juddoom wàññi darajaam
Ku xeeb laaxi ndékki bu ko def ci noppamKu xeeb laaxu ndékki defuñu ko ci noppam
Ku xeeb sa kër baay wàññi nga sa ngor
Ku xeeb sa muur, wàññi nga sa ngor
Ku xeebul sa nguur, di buurNit su xeebul nguuram di buur
Ku xelu xelliku
Ku xëy tëdd, dinga gontoo daw
Ku yàgga dox, gindib jant
Lu yàgg ci njaw di njawKu yàgg ci njaw di njaw
Ku yàgg cib teen, baag fekk la fa(,,,,,,,,,,,)
Ku yàgg dox, yàgg gis
Ku yakk të, da nga xiiful
Ku yàkkamti sa wërsëg, amiin wa ñaaw
Ku yakke loxo, bàyyi kuddu, doo ko ñaareelKu Yàlla may, mu am
Ku Yàlla sànni fitt, doo ko mëna feguKu Yàlla sànni fett doo ko mana fàkk
Ku Yàlla sànni fitt doo ko mana fàkku
Fittu Yàlla mëneesu ko moytuKu Yàlla tàccu nga wara fecc
Ku yar sa mbër, yaw lay jëkka daanKu yafal sa mbër yaw lay jëkka daan
Ku yar sa kuuy, yaw lay jëkka daan
Boo yafalee sa am kuuy, yaw lay jëkka daanKu yaru, falu
Ku yem ci kes doo fey gi naar
Ku yewwu ren dañu la naxoon daawÑi yewwu ren la ñu naxoon daaw
Ku yëy yaxub bukki, yëy na yaxub yëykatu yaxKu yëy yaxi bukki, yëy nga yaxi yëykat
Ku yónni say noon di nga leen yàkkamti
Kuddoo ñeme gar ba ñu di ko ràcceeb laax
Kuddu gu mag ay yëngal dëxin
Kulli aj, kulli àjjee ko sutKuli aj, la ko àjjee ko sut
Kuli xame naak Jaalo
Kumbay bañ, Sàmbay rasu
Kumpa jàpp na ndaw ci jombasu kaaniKumpa jàpp na nit ci jombasu kaani
Kumpaa ngi day ni ñay
Kuppe : tongoo ak awu
Kur man jaawara mbott mu ñu wolet
Kutt mbëtt, we wu damm xaj na ca
Kuuy dawul ; dafa wuti dooleXar dawul ; dafa wuti doole
Mbër dawul ; dafa wuti dooleKuy aaye njéexaat, doo mayeeb call
Kuy aaye waluwaay, doo maye wóorKuy aaye xobu màngo, doo ca mayeeb doom
Kuy bëgg i nelaw, boo deewee mu faju
Kuy bëgga toxu ak kuy bëgga dee yem, kenn mënula dëkk ak ñoom : loowax mu diw ay
Ku bëgga dee, ak ku bëgga toxu, kenn mënu leena dëkkalKuy bëre yaay daanu
Kuy bojjaan du weer kuuramKuy mbojjaan doo weer sa kuur
Kuy daanoo ca guy, jàppandiku ca mbortaan, dangay yàggal sa jéll, waayeca suuf nga jëm
Kuy dee, dangay dee fu ñu lay suule
Kuy def bunt boo gis ubbi ko daa mës ubbi tisóoli
Kuy dem fu mu warul dem, lu ko ca fekk moo ko teg boppam
Kuy dóor a mën kuy saaga
Kuy dund di xeeñ, boo deewee du mata waxKuy dund di saxar, boo deewee nooy mel ? 
Kuy dund te kenn xamu la, soo deewee du mata wax
Kuy gaatngag lakk, dangaa yaakaar ndox
Kuy gëmméel téggi sëg
Kuy gunge boroom biir buy daw, lu la ca waaxusil fekkee
Kuy jaaru te liwul, ñaq la fay jële
Kuy jaay dee daa lamble
Kuy jaay ker, bu jant sowee nga làlliKuy jaay ker, bu ngoonee nga lamble
Kuy jaay sa keppaar, bu tàkkusaan jotee te wàññiwoo sa njëg, ñàkk
nga
Kuy jaay ker balaay ngoon nga wàññi sa njëg
Ku jaay ker ba takkusaan wara yombalKuy jaay tamaate doo bëre : boo ca dëggee mu toj
Kuy jaay kamaate doo bëré : boo ca dëggee mu toj. Kuy jàpp jaan faalewul jiit
Kuy jéem mbànd te mënoo tabax, dangay yàq ban, rekkBàyyileen jéem i mbànd ku mënula tabax doo yàq ban
Tabaxe su jéemantoo mbànd tojle (de nga ko toj)Kuy jeexaati doo mayeeb dërëm
Kuy jiiy mbote wara séenu culletum bukki
Kuy jooy di bëse kenn du la ñaan am ñeexKuy jooy di siime du maye am ñeex
Kuy jooy du noppiloo
Kuy jooy i yax, doo dem i sëg
Kuy jooy ku ko watat, dafa amul ku ko boot
Kuy juutu, sàkkaraa la ko dàq moom mi ko dëkke
Kuy kuppeek Yàlla foo làqu të la
Kuy laax géej, sa sanqal dana yàqu, te sab laax tooy
Kuy layooji fàtte saw làmmiñ
Kuy naan, di nëbbu, boo jangee, feeñKuy naan di nëbbu, saa yu jangee feeñ
Ku nëbbu di naan, boo màndee feeñ
Nëbbu naan, màndi feeñKuy naan ngelaw boo gisee caakiri du mata wax
Kuy naaw, sa geen di buubu, fa nga jëm sorewulKuy naaw, say dunq di ruus, fa nga jëm sorewul
Kuy naaw sab geen di buubu, fa ngay dal du soriKuy ñaaguwaani seen dëkk a beyul
Kuy ñuy diri, doo taamu fu ñu lay jaarale
Kuy raam di la wat su yéege fas toogu la
Kuy reere mébét bu yaboo falaõi dog
Kuy reere pann, boo woppee fande
Kuy rootaani, seetil boroom goj ak baag
Kuy rooteek sendal, doo yóbbum ndox
Kuy sàkki ron, ku ko abal kàndaama bañu ko
Kuy sàngoo làmmiñ boo noppee rafle
Kuy sëqaat, ku ko ñaani mbël doo fa naaje
Kuy summi lu ñu sol, du fa bàyyi lu ñu wékk
Kuy tëgg ndëndëk sémmiñ doo bari wàlliyaan
Kuy tëraan ak ku bëgg ku ko wéttali : “ubal bunt bi” du leen boole
Kuy tëru, kuy teggee ca aayTëru teggee ca aayKuy tisli sag yóor di tuuru war ngaa xam ni doo gudd fan
Ku ni tisoo sa yuur ne këpp, ku ne la dinga gudd fan, nga weddi koKuy wàlliyàan, sa kër a tëggul
Kuy wàlliyaan, seen kër dafa fowulKuy weccee, sa alal da laa neexul
Kuy wékk njoowaan, dangaa yaakaara féexlu
Kuy weranteek sa xel fooy nëbbu dina la tëKu dàqeek sam xel, foo nëbbu të la
Kuy wëri njooxee xam fa tool yay nangoo
Kuy wokk taatu gaynde day ñeme xët
Kuy woor, Yàlla nga ca bëgg
Kuy wuti, demal fa nga yaakaar
Kuy xalam di ca jaayuKuy xalam di ca jaayu (barke ba yaa ko moom)
Kuy xalam di ci jaayu barke ba yaay boroomKuy xànc bafa buteel
Kuy xasab yoon, amul sér
Kuy xool la ca ginnaaw sox bu tàkk, doo fital
Kuy yiit di të doo woccu
Kuy yoot du sëqat
Kuy yuut a neexa jàngal tëfli
La àllaaxira di am jàmm yépp, Kumbaak Sàmba fa demul woon
La boroom géléem bëgg ci digóorug meer, yësal a ko koy may
La jarag am di yuux, su ko néew amoon jël 
La jig mbott ca ndox ma, jigu ca janaxLa jig mbott cig dex, jigu ca janax
La mu saf, ka ko macc a ko xam
La nga dàqekoon kéwél mu jëm ca àll ba, nga dàqe ko béy mu jëm ca kërga
La ngeen tàyyi toppleen ko, la ngeen sawar bàyyileen ko
La tee nag waa dabi nag ya tee ñeex maa neex
La woon, na woon, ña woon, fa woon
La Yàlla xam doy na
La yóbbu tëgg du fa ba uppu yaLaaj ay taxa xam
Laalo : sàntamànna jëkkër : waxambaane
Laalo satamanaa ca gën, jabar joo wonni
Laax tooy, sànku
Laaxub daaw, bu ñ(u) ko dee nettali cafaay laa taxeLaaxub daaw, bu ñu koy nettali, cifaay laa tax
Duñuy fàttaliku laaxu daaw/démb, cifaay ba taxLàbbali fas taxul fas a raw, raw a nga ca kanam
Làbbaliw fas taxula raw, raw a nga ca kanamLafañ, boroomi mbaam lay faral
Làggeek boroomi mbaam ay far
Lafañ, boroomi mbaam lay àndalLakk a gëna gaaw togg boo ca bëggul ñeex
Lakk goo gis la fa gëna diis a fay lakk
Làkk ma, mbaa nga léeb ma ! 
Lamb ñay dégg saaj ba ñooy ëpp ña koy seetaan
Làmb aw taat, boroom a ca gën
Làmb daj, gis gënu koo wóor
Làmb, dajul a gëna nooy diw
Làmb, ku ca daanu, rekk na ne : ahan, te yem fa
Làmbi bukki, béy du ca wàlliBéy du wàlli ci sabarug bukki
Làmbi dóor, feyyoo koy tas
Làmbi gaana, tàccu bokku ca
Làmbu golo, ku jóg, daanu ; golo yaa ko moomLàmbi golo, ku jóg, daanu
Làmmiñ du lekk moroom ma, te toggeesu koLàmmiñ wenn mënula lekk moroom ma te ñorul
Làmmiñ jigul bant, astemaak nit 
Làmmiñ, su nee “ñam wi wex na kaani”, muccu ca
Làmmiñ wu ñaaw, weñ la wuy naaw, dina dal ci ku ne
Làmmiñu luu a gën làmmiñu fenkat
Lawbe laa, ku ma wàngarñi fekk maak sama jataLawbee neexa jàngal i pël
Ku déggi Lawbe neexa jangali pëlLawoon wonni na
Laxas nga jaan, ci sa njaay
Lay yóbbu nag busëri, moo ko fay yóbbu
Làyy-làyy joo gis mujjam cëpp
Leb yomm-yomm, fey dënit-denit
Lebal nga jaboot tojal i guddiLebal nga jaboot duuli guddi
Lebtoo, feytoo
Léegi, lu lëndëmoon leer, lu soriwoon jégé
Leemkat boo gis, day mujj roccig buumam dem
Lëf lu la Yàlla teg kenn mënu ko dindi
Lëg mën naa daw, waaye àttanul teg
Légét, bu wunnee, dana raw fa woon
Leket su doon nit, ku ca def ñam, mu yuux
Leketug kese, naxul i béyLeketu neen du naxu béy
Lekk ci ndab ba noppi xëpp ca suuf
Lekk, jarul damoo
Lekk ñax mu wow, aste lekk ngooñ ak dugub, dina làpploo fas
Lëkkaayu Yàlla, xalangu du ko dindi
Lekkal lu la neex, waaye solal lu neex nit ña
Lëkkale ay fen taxula am dëgg
Lekkuloo diw, sa gémmiñ niinLekkoo, sa gémmiñ niin
Lem gi ci taatu mag, gat sa gat sa, du ko lemmi
Lem neex na, waaye dub dund
Lem neex na, waaye duw jiwu
Lëm, lëm na lu gën lëm to lëm waxul la mu lëm
Lëngoo dafa neex, waaye koo bàyyi mu demal boppamLëngoo dafa neex rekk, waaye koo bàyyi mu dem ak boppam
Lëngoo neex na waaye ko bàyyi mu wéy a ki mbàggam
Lépp a ngi ci nit ñiLépp luy melax du caagine wurus la
Lépp lu am nopp du nen
Lépp lu ànd ak noflaay ëmb musiba
Lépp lu ag muñ tàmbali, ag muñ a koy yeggaleLépp lug muñ tàmbali ag muuñ a koy yeggali
Lëppaa-lëppay mujjé dewnde
Lex boo daan raay ak a fóon, boo ca dóoreem pes, ñàkkul lu tax
Li “sunuy” neex-neex, “samaa” ko dàqSumaa gën suñu 
Lu sunu neex-neex, sama dàq koLi béy doon dunde ba sax sikkim mën ca wéy ba dee
Lu bëy daan dunde ba sax sikkim, man na kaa dunde ba, xëy deeLi boroom géléem bëgg ci dugóor yësal a ko ko mëna may
Li ci taatu ndaa, mbott a ko xam, moom ma fa dëkk
Li gëna jafe ci àddina mooy am alal ju ne gàññ, lew domm
Li jig mbëtt jigul bar
Li la dal, dalul galo, mi am ñeenti jabar, ba noppi di raasi ndéem
Li la wokk a ma xuri
Li ma naqari neexuma
Li mbëtt bëgg la bar bëgg, bu dee bar bu baaxLi mbëtt bëgg la bar bëgg, waaye la ca jig mbëtt jigu ca bar
La mbëtt bëgg, la bar bëggLi né këtt, né jonn, te kenn du ko tudd
Li nga doon soo ko bañee, danga caa yéesKu bañ li nga doon danga caa gëna ñaaw
Li ngay dàq mu jëm àll, dàq ko mu jëm kër
Liccin, li mu yabe ginaar ca ba ñuy gone lawoon
Liggéey bu amulug pey, yàgg lay taawloo, caatloo bon
Liggéeyal àddina ja mu mel ni dootoo dee, liggéeyal allaaxira ja mu mel nisuba ngay dee
Liggéeyu ndey mbind mu nu yaxan la doom jaay juddu maas
Liggéeyub ndey; añub doom
Lii ku koy reere, léegi nga fande
Lii Njagaa ma ci sutLiibarub mbokk, moo gën kilób jaambur
Liir bu juddook wërsëgam
Liir yépp a néew doole, ba mu des liirub jaan
Liirub jaan du tuut
Lijjanti faj na aajo, waaye defarul am réew
Li ñu men ci ab ànk maneesu ko ci ab lootLis man cib ànk, maneesu ko cib loot
Liy jaay cib ja lépp, manee su koo boole jënd
Liy raam, ca ñag ba la jëm
Loo barele-barele, boo génnee gis loo moomul
Loo barile-barile, ci benn néeg ngay fanaan
Loo bees-bees, dugub du ñàkk dugg
Loo dog mu daanu, gannaaw xaal
Loo doonul ndongoom doo doon ub sëriñamLoo nekkul taalibeem doo nekkub sëriñam
Loo dul, bu fa, lu la fa, yaa ko
Loo duuf-duuf bajantu gannaaw xat (waru la) 
Loo faxas mu rot, dafaa dëkkul
Loo jege-jege Maawo, Dee-Njéeme gën la koo jege
Loo ji ngay saxle
Loo mel ni kuy xëddé pepp, te fajar giy niit
Loo mën-mën biiru waay, mu def ca loo yëgul
Loo muus-muus, sab goro gën laa muus
Loo ni suma doon buur, booba xelum buur a nga ca
Loo ragal da lay gaañ
Loo sopp-sopp doomu jaambur, sa doom a la ko gënalLu nga sopp-sopp doomu jaambur, sa doom gënal la ko
Loo teel-teela jóg, yoon jiitu la
Loo xam-xam pax, janax gën la koo xam
Loo xamul ab reggaayam, ab xiifaayam du la sonalLoo xamul reggaay ba, xiifaay ba du la sonal
Looy bañ ñu xam ko, bu ko def
Looy bañ, yal na la ko Yàlla bañle
Looy may say bañ doo ko may say soppeLooy ñut-ñuti na sàcc bu ànd ak narkat
Looy tendeefal, ne patt bu fori gët
Looy yóotu, jotoo ko
Loxo bu duggee ci mooñ am lu ko jam, da koo bett, waaye foogu kowoon
Loxo du miin gudd, miin gàtt
Loxo du tàmm gudd, gàtt te dogeesu ko
Loxo lu nekk, biir ba muy riisoo ko tax di sonn
Loxoy Kajoor dañuy féewaloo
Yoxooy Kajoor day weesalooYoxoy Kajoor, dañuy weesaloo
Loxoy Kajoor dañuy weesaloo 
Ay yoxo Kajoor dañuy weesaloo
Loxool Kajoor-kajoor di weesalooLu àll ay-ay taat fare gannaaw
Lu am ci suuf ñetti fan nëb, ba mu des jiwu ndax yaakaar
Lu am Yàllaa ! 
Lu amul, du am u tur
Lu baax amul “seetal ma”
Lu baax, du baax ba weesu baax
Lu bëñ bu weex mayewul, bu xuur du ko maye
Lu beref fett-fett, dal ca àndam
Lu bon a bon
Lu boroom ndugóor meer tàqamtiku
Lu bukki om-a-om, mën naa bëreek béy
Lu cin xat-xat, xorom ba xaj ca
Lu cuuj tuut-tuut gàddu njëlam
Lu daay tàkk-tàkk bàyyi fa kuréel
Lu dagg sute xaaxaam ba di ko sekki ? 
Lu damm ndigg ay dóoxaluw taatLu defu, waxu, te lu aay di njàmbat
Lu defu waxu
Lu defu waxu, lu ay di njàmbat
Lu defu waxu, lu aay di njàmbat
Lu defu waxu, lu xew di jàmbat
Lu ay, di njàmbat Lu diis diig
Lu dugg ci benn nopp génn ca bale
Lu dul dëgg du yàgg
Lu dul doy nu mu tollu doy
Lu dul jàmm, jàmm a ko gën
Lu dul raaf amul ci àddina si
Lu dul Yàlla, ag neen la
Lu ëpp tuuru
Lu feeñ cib sëy, nuyoo woon na ca ngoro ga, dañu koo fayulLu gane cib séy nuyoo na ci ngoro dañu koo fayul
Lu gan sonal-sonal, dina ñibbi
Lu gor di wëyée, Yàlla bu ko saay-saay xam
Lu gune gu jigéen muus-muus buy matu woo yaay jaGune gu jigéen lu mu muus-muus bu matoo woo yaay ja
Lu guy réy-réy, gif ay ndeyamLu guy réy-réy, gif a di ndeyam
Lu jarag bon-a-bon, mana wàkk néewLu jarag bon-a-bon, moo tane néegu neen. 
Lu jarul dem ndaam di wuti sëriñ
Lu jebbi ci xol, focci ci jëLu meññ ci xol, jebbi ci xar-kanam
Lu jiin Njaag a, te yaay NjaagLu njiin Njaaga, te yaay Njaag
Lu jinne màggat-màggat, dese õelaju bu jommal goneLu jinne màggat-màggat, dese regeju bu jommal ndawLu jiwu wa jeexul jógu faTe lu neex du jeex dañ(u) koy dog ba beneen. 
Lu jiwu wa jeexul, jógu fa
Lu njiwuma jeexul jogewu faLu jongama bëgg, Yàlla nay jàmm
Lu jooyloo xaleel a gën lu jooyloo magJooyu xaleel a gën yu mag
Jooyi gune moo gën jooyi magLu jot Yàlla def ko
Lu jot, yomb 
Lu juddoo cim tàgg, bu naawul jaaxal i mbokkamLu juddoo cim tàgg naaw, mbaa mu jaaxal ay bokkam
Lu juddoo cim tàgg, màgge cim tàgg, soo naawul, jaaxal say bokkLu kenn mën, ñaar a ko ko dàq
Lu la bett, mën la
Lu la ci saxaar biirale ba nga nar cee wasin wago
Lu la mar mayul, màtt du la ko mayLu la yar ak teggin mayul, leneen du la ko may
Lu bëñ bu weex mayewul, bu xuur du ko maye
Lu la raay mayul, wokk du la ko mayLu la raay mayul, wokk du la ko may
Lu la réer ci juddu feeñ ci jikkoLu réer cib juddu, feeñ ci jikko
Lu nëbb ci juddu, feeñ ci jikkoLu la sukk may, na la ko joxañ xañ
Lu la sutul, du la mana may kerLu la sutul manu laa keral
Lu la tiim weesu na la
Lu la waay maye kon jën, na la ko jàngale napp moo gën
Lu la waay wàll ëppale la ca
Lu la Yàlla jox, waruloo ko xeebNit lu ko Yàlla jox waru ko xeeb. 
Lu la yar ak teggin mayul, leneen du la ko may
Lu li doon da na xaq um njekkLu loxo def, loxo man na koo dindi
Lu ma waxadi-waxadi, bu ma giseeb nen, ne : “nen a ngi”
Lu ma xam ci ginaar gu ñor, lu-dul lekk ? 
Lu mag bëgg te dofu ca, booba ab bëgg-bëggam dafa des
Lu mag lekk a gën lu lekk magLu mag mos a gën lu mos mag
Lu mana am, gërëm Yàllaak sa ndey. 
Lu màtt yiy reere ? 
Lu mbootu émb, moo ci yées
Lu metti, ci góor lay dalLu metti, góor lay dal
Lu metti yàggul, (ci kaw boo ko weesoo. ) 
Lu Naar gis ci mbuusam, ba sànni ko, ku ko for it du am njeriñ
Lu nar barey-barey su dëgg jógee jot ko
Lu õawul du màttLu õaaõul du màtt
Lu ndaw fatu-fatu, bàyyi fa ëtt ba
Lu néeg rafet-rafet, boo nelawee fàtte ko
Lu neex, Buur jël, ba mu des fuddu
Lu neex du doy 
Lu neex tey, dàq ëllëg
Lu nekk ci kanam rawul i bëtLu ne ca kanam rawagul ay gët
Li ci kanam rawul i bëtLu nekk fukk ëpp na kenn
Lu nekk mënees na koo toxal, mu mel na mu meloon ba mu des wax
Lu nga ñàkk-ñàkk xel, xam ne jabaru baay, ndey la
Lu nga ragal sa taat féete la gannaawLoo ragal-ragal, sa taat féete ca gannaaw
Lu ni këtt, lu ne jonn a koy faj
Lu ni téll, mu ni damm na
Lu nit nàmp moom lay yësal a ko koy may 
Lu ñam baree-bare, mujja jeex, ndegem nëbbu la koLu ñam barey-barey, mujja jeexLu ñor tàbbi ; gàjjan gaay bañ
Lu ñor tàbbi, gajen baay bañLu ñu dëppe sendal, aayewuñu ko weñ
Lu picc bare-bare, du teree ji dugub
Lu picc dégg, sabe
Lu picc naan-naan, naantil naanu ñey
Lu picc naaw-naaw, dal ci suuf
Lu puso muus-muus, wëñ jaar ca taat waLu puso muus-muus wëñ jaar ca bën-bën ba
Lu reen jan-jan, reen a nga ca suufamLu reen jan-jan, reen a nga ca suuf
Lu rey Maalaw, du fi bàyyi Alfa
Lu rey mbuum, dee ca, ku weddi laaj gerteLu rey mbuum, dee ca
Lu rayati mbuum, dee caLu sakkantalkat ba denc, sallaxkat ba sànni
Lu “sama” neex-neex, “sunu” dàq ko
Lu sax y dung naaw gannaaw bànjóoli
Lu surga sañadi, sañadi sañ ne : “suur naa”
Lu suur bajantu ba mu desub xaal
Lu tànk ñaaw-ñaaw wonees kow yoon
Lu téere yàgg yàgg ca wuude ba kay ëw, yàgg lu ko raw ci tànki boroom
Lu tëgg dina tas
Lu tëgg waxtaan, da koo tasul
Lu toj bopp ay tuurug yuur
Lu tóor-tóor jaayoo, na ko gërëme buut
Lu waay def, boppamLu waay def, mu tees ci boppam
Lu waay def da koo tal
Lu waay def dee, su dekkee du ca delluLu mag def dee, bu dekkee dana ko bàyyi
Lu waay di wuyoo da koy niru
Lu waay giirook yaw, di la may, mu faf ko ba ca ndab la ngeen bokkLu waay góob, gar ko
Lu ca waay góobe, gar. Lu waay jaay fa Yàlla, fekk fa njëgam
Lu waay jéemul du ko mën
Lu waay mënul neexul
Lu waay muñ mu jeex
Lu waay nangu, teg ko ko dagan naLu nit nangu, teg ko ko dagan na
Lu waay ñàkk, waayam a ko amul
Lu waay ràbb, rax ca dënk
Lu waay rendi, ci say loxo lay nàccLu waay rendi mu nàcc ci loxoom
Lu waay rendi, ciy loxoom lay nàcc
Lu waay rendi, ca suba, ba ngoon ci yoxoom lay nàccLu waay wax cib nawet, cab toolam la ko gise
Lu wagajaane maye du and ak njariñ
Lu wànq di dox noor ? 
Lu wommat lu né fa mu jëm la jëme la mu wommat
Lu xaj lekk-lekk, bàyyi fa der ga ca baat ba
Lu xaj mënul ci saaku dugub mënalu na ko
Lu xale wax, ca këram la ko dégge
Lu xel nàcc, xel naan na ko
Lu yaq añ, añ la
Lu yëkkëti mag waxloo ko
Lu yëngu am na lu ko yëngal
Lub lawbe rëye kon, na ko mana yatte
Luy aas dana nen
Luy daw am na fu mu jëm
Luy law, ndanaat a ca mën
Luy nit ? 
Luy yëng, la ko yëngal a ko ëpp doole
Luy yoonu lawbe ci géléem te naar ne jonn taxaw ? 
Luy yoonu sanqal ci nafa ? 
Maa bañ sebet ndax i weñMaa ci joo gis, ndof a ko lal
Maa ci joo gis, ag ndof laMaa la men deesu ko wax, dees koy jëf
“Maa mën” : defal ñu gis
Maa ngi ci sa simis bi/mbubb mi/ létt bi 
Maaseek nit, musu laa gën tubay, musu laa gën mbubb, mu xëy doomam agën sa doom, dafa metti
Maatay su jotee kenn duma njékk si gat-sa
“Maa tey”, xuru gàcce la, ku rus a cay jaar
“Maay taawu boroom kër gi”, tekki dara ci kër gee ko gën
Macc buy : ay lor
Maccaatum nen, kenn du ca fot te du xotti bóli
Maccinu dimb dina tax dimb a wex
Maccum daqaar ay õelaju lay àndal
Mademmba Jóob Yatma Soog sëriñ bi ci Ñomre
Mag a moom xamam, su ko neexee làl ko toog
Mag ay duggi Ndóob
Mag bu gëmmee, ne, gisuma jant bi, kenn mënu ci dara
Mag bu rusee, ne “maa tey”
Mag, day faggandiku
Mag du fecc “Yàlla naa dee”Mag du fecc ci Yàlla naa dee
Mag du fecc yal naa deeMag du gaaw. 
Nu ngoog xamal nag ne : mag du gaaw. Mag du xam i naxam di ca dugg
Mag du Yàlla waaye yàgg na ak Yàlla
Mag, jaani ñàngóor la : bu la riisoo, bàyyil la daõar, boo ko riisoo mu bàyyilla daõar
Mag jiitu, rakk topp ca
Mag, lu dal xelam a koy may yaramMag, lay dalum xelam, moo koy may yaram
Mag mat naa bàyyi cim réew
Mag mën na xélu ndaw, waaye bu àkkee saõañMag mën naa rukki nen ba mu mokk te du toj
Mag su rukkeeb laaloom, mëq ub daõam
Mag toog na séen lu xale taxaw te séenu koMag dina sóonu di séen lu gone gu taxaw gisul
Xale séentu fu sori te gisul, mag toog fi mu toog di gis 
Mag dana tëdd di séen lu sori, gone jóg taxaw te du séen dara
Mag dina tëdd gis lu gune gu yéeg gisulMag tuuti, gone tus
Magu ñey, maaseek moom a ko gënMag uw ñey, maaseek moom a ko gën
Màggatum béy du weesu mburngël
Màggatum guddi, ku ko gisul mu gis boppamMagum lëndëm ku ko gisul it, mu gis boppam
Magum lëndëm, ku ko dajatul, mu daj boppamMàggatum pël : nañ màngi i yóo, bu nu màngi i yóo
Màggetum dàngin, cuqtaan yóbbuwul ub lancam
Màggetum golo kenn du ko jàngal õeleju
Màggetum golo mu ngaak njaab mu mu jommaleb xaj
Magum rambaaj, lu mu fekke ca la
Magum téeméeri at ak ndawul téeméeri teen su ñu waxtaanee juboo
Malaaka mu ne, am na mallarciMalaaka mu ne am na màllarceem
Man a man a joo ais du waaja
Mana wax, féetee ki wax a ko gën
Man aréen, pepp mënu maa yey, su dul woon man, ceeb du niin
Man de, jab laa : sama taat a ma téyé ! 
Man firib man fàpp
Man gan, man sa bopp la
Man jiit, man jànkalaar
Man suma doonatul baay kenn du ma miraasaale
Man, taxas laa, ku ma lonk nga sëgg
Mana, mana joo dégg, du moom
Manaar a ngi naar yaa ngiManees na laa takkal jabar, yóbbul la ko ci sa néeg, waaye il ci des, yow
rekk a ko mana defMar du ma taxa naan póotit
Bu la mar taxa naan póotit
Mar du taxa naan am póotitMatt gay ñoral cin, cib àll lañ koy taxane
Màtt nga sa mpàllanq
Màttu melantaanDuma ko fowe,
Bu ma màttee,
Ma màtt ko,
Ndigg la dammMay gu jëkk, may gu dëkk a ko gën
May gu dëkk a gën may gu jëkkMaye bopp rocciw làmmiñ
Mayee lu baax ci kër laa njëkkee
Mayu nangu baaxul
Mbaam, bu la wéqee nga wéqaat ko, tanewoo koSu la mbaam wéqee, nga wéq ko, yéen ñaar a yem
Mbaam dafa gàtt, waaye ci jur gi laMbaam gàtt na, waaye ci jur gi la
Mbaam du jur ci kanam nit
Mbaam ma ñu sang ba mu set wecc anga xalangu ca binit. 
Mbaam mu, bu wéqee màtt, def na xeexu baayam
Mbaam mu yeex tey yóbbub sëf, moo gën mu gaaw te yóbbuwul dara
Mbaam xamul gafaka
Mbaam xuux yaa neex deret mu ni sañula bañ la
Mbaam-sëf mu te, “Bàyyi” la sant
Mbaamum jaambur waññ nopp du ma ca fekk
Mbaax gu ñu soq njànj, mayewul uw nit
Mbamb reyul weerMbamb reytil weer
Mbañ gàcceMbar-béef ak mbaraa-béef,
Reeni xarañ
Ku ko toggal sab goro
Boo tóllantee mu deeMbaxalum xeer, du ka jëkka sóor ay jëkka ñorle
Mbaxalum xeer, jëkk caa taal taxu caa jëkka ñorle
Mbaxalum xeer njëkka baxle taxula njëkka ñorleMbaxana du fekke coonob boroom
Mbaxanay du fekki deewu boroomam
Mbaxana du fekke ayu boroomamMbaxana moo teg sa bopp jekku ca, bul ko teg ci boppu keneen
Mbaxana moo natt ci sa bopp, jekku ca, bu ko natt ci sa boppu nawle. 
Mbëggeel yax bu rëy toju ko
Mbëggeel gu mat sëkk, wéet gu mat sëkk, ngor gu mat sëkk du fa nekk
Mbejum kanam, boroom a koy fajal boppamPesum gémmiñ, boroom a koy fajal boppam
Pesum kaabaab boroom a koy fajal boppamMbër a may dékk, mag a may daan
Mbër ca ka la jàggi ruur
Mbër danu koy donn waaye nguur danu koy jënd
Mbër : doole doolee mën dëgg, waaye dëgg ay mujj
Mbër du lëlu, day màgg daan
Mbër mu mag moo gis, ci mbappat lees ko jële
Mbër mu nëbbu bu yàggee feeñ
Mbëtt ñaaw, saf ñeex
Mbey bey a koy jeexal
Mbiijum taat saful suuf
Mbindaan du jaam, (daan sa doole la)
Mbojj, boo bëggee xam ni saw jal di tollu, dangay fekke mbees ma
Mbokk : dox ak wax la, suñu ko noppee dox, noppi koo wax, dara desatuca
Mbon moo di li nekk ci sa xol, nga di ko nëbb
Mbonaat ñawkat la woonMbooloo mooy doole
Mboolooy indi dooleMboteey doon kuuy 
Mbott yiy tëb nawet yépp, ku leen tàccu, sa tool booyLi mbott di tëb nawet, lépp, ku ko tàccu, sa baxaw booy
Mbubb mi nga dul sol, bu ko solal sa nawle
Mburu, su amoon gàllaaj takkal ko boppamMburu su amoon gàllaaj gu muy digle suy dem ci taal ba takk ko
Mbuus deful lu gën pepp
Mbuusum gone munul sol yaxi mag
Mécce, mu ca bënn am njariñ
Meew mu wayul tuuru na
Meex-sedd, rey
Mel né ba Ngóor jaaye mbaam ma te ne nopp ya duñ(u) ca bokk
Mel né tuq su bënn te saañ ba réer, (te mu defoon lu neex)Tuq su bënn, saañ ba réer
Melax gaaw na, waaye yóbbuwul wërsëgu kàkkatarMelax a gëna gaaw, waaye du yóbbu wërsëgu kàkkatar
Gaaw taxul yelaana dunde wërsëgu kàkkatarMëna dugg màndiõ amub yóbbal a ko gën
Mën gan : ci la ko neex
Mën ko, defoo ko, tëlee ko gën
Mën na maa lugg tabandoor
Mëna gàntu nib sonjaan
Mëna làyyi taxul nga bëgg sa kenn di tooñ
Mënaatoo yàqoon gëti golo
Mëneesu laa tàgg ba tawtewoo ! 
Menn picc mënula yàq ndiiraanMenn picc, bu beddiku, yàqul ndiiraan
Menn picc mënula yàq am ndaje
Menn picc yàqul um ndaje“Mënuma ko”, dëgg la, waaye “mëneesu ko”, leneen lay niru
Mënuñu am dara tey sonnuñu ca
Mer mu bari ñàkk la, ku am begMer, noonub boroom la
Mere buur, jege xol baa ko gën
Mere màndiõ, mëna waaxoo ko gënMere màndiõ, dox bu gaaw a ko gën
Merum ginaar lu muy wàññi tusuñe ? Merum ginaar saful tusuñe 
Merum golo saful boroom tool
Merum janax saful muusMerum golo saful boroom tool
Congol golo lu mu bugal boroom tool ? Merum janax saful muus
Merum muus, wokki sàkket, rekk
Metitu xol su nekkoon ci tànk ñu soox ko
Miin day tax nga yab loo warula yab
Miineef laago la, suy ñëw du tàggu boroom
Mo, ku sa biir xottiku, looy doye dugub ? 
Momar ay Mëló, Ndiix ay Ndaax, Sàmbaay Bàcc
Moo juddu ciy géléem nàmp ciy mbaam
Mooy buur, mooy bummi
Mpeccu sagóor loo ca gaawantu kon a wàlli, na nga yobbu gubMpeccu sagóor lu nga ca gaawantu koon yobbul gub
Mujjug mbaam i tan
Munu malaa wutal dàll war-waraan nga
Muñ a gën, yàgg bàyyiwul daraMuñ a gën
Muus, boppam la nekkal Gànnaar
Muus mu ne moo xam na muy toje boppu janaxamMuus mu nekk ak sa tojinu boppu janax
Muus mu nekk xam na nu muy toje boppu janaxamMuus na ba di wowali garab
Na góor aay biir, wànde bu mu aay làmmiñ
Na ku ne bay wallam ci waar wi
Na ku ne beyali baayam ! 
Na nga bëgg sa waay mel ko, sa waayi moroom a koy melNa nga fexe ba ku Tabaski jox la pooj, foo Tamxarite, jox ko këllu cere
Na ñu bàyyi wànneen ba xam nu muy mujjeek i gëtam
Na sànqaleñ topp ña diwoo suukar
Naa, ku bàyyi xët mu nàcc ! 
Naaga mën naa juddoo ci wanag, waaye du fa màgge
Naaj wi dina saxloo lu nekk
Naan du dul faj mar, loo ca mos mu doy
Naanu rafetal soow mi nu dugge ko ja ba
Naar ba fa Gànnaar boppam la fa nekkal
Naar bu ndaw, lu mu wax, ca berkelle ba la ko dégge
Naar, maam ja maam ja, Gànnaar
Naaru-góor, bu déggoon i tëggoon mallu
Naaw doy na, waaye koo jub mu dee amu ciw yoon
Nag, balaa dee wéqu
Nag, balaa jur ñoqi
Nag bu suuree wara gërëm sàmm
Nag, bu xeeboon béjjanam du ko xasanoo
Nag wéq na doom ja, waaye bañu ko
Nag wu màggat du yàq mboob
Nag wu ñuul, ku ca am soow mu weex wara daw ba fattu
Nagu naankat, dex a koy tiiñ
Naka sagal, naka ndeer
Nàkk sol mbaam taxu koo yenuy goroõ
Nàkk wéy na jiw
Nàkkug doj koogu teeyloo koy naan
Namm reytil weer
Namm yàpp du ma taxa lekk war-waraan
“Na nu def” joo gis, “na nu wax” a ko jëkk“Ayca nañ(u) ko def” joo gis, “ayca nañ(u) ko wax” a ko jiitu
“Ayca nañ(u) ko def” joo gis, “ayca nañ(u) ko waxtaanee” wara jiituNanu dëkk doy nab dige
Nawet boo dikk di taw i xal, bu ko ñeme
Nawle, nit rekk ka ko sonnalNaxe, ku ca am mbubb, am ca tubéy, mbaxana të la ca
Kuy nax may mbubb, tubëy ja të laNdaa, feesal mbaa nga toj ! 
Ndab, bu taqee, doo ca mëna yakk
Ndab ku ca mënuta sukk sukkin wu jekk, waru caa jéema lekk
Ndànk-ndànk mooy jàpp golo cib ñaay
Ndar, xëyul sottiTepp-tepp, a gën yuréetNdar xëyul xëy sotti
Ndar, xëyul sottiNdawul ñetteelu mag, lamb lay bañ, waaye lamb na ba-noppi
Ndax àddina, bu tukkee, añ day naaj ? 
Ndëféenaay yóbbuwul nagi mbëttNdëfeenaay yóbbuwul nagi bët
Dëféenu yóbbuwul nag i mbëttNdegam baaraamu dey moo aay, gëntee tëstën
Ndegam naar bay jaay xorom laa gisul waxantu maak bay jaay laalo
Ndegam ña ca wolu waa daanu ca teen ba, astamaak ña ca pind baNdegam ña ca waluwaay ba ñoo daanu ca teen ba, rawatina ña ca pind
baNdegam seq a jommi astamaak cuuj
Ndegam tukkee tiis astemaak dee
Ndëmm ndey, ngaana baay
Ndey dàllu géléem la amul kuutlaay
Ndey géléem, baay géléem, bu sëful i ngaax waar i mbokkam
Ndey-ji-seex, njaaxaanaay lay tëdde
Ndeyu maye dee na; ndeyu jënde rekk a des
Ndigg toq moo gën taati neen ! 
Ndimbal, na ca fekk loxol boroomNdimbal na ca fekk loxol boroom, (ba mu des lol liir mbaa lol néew)
Ndóbin, la ko suub, moo ko gëna ñuul
Ndox du fàtte yoonam
Ndox du gëlëm mukk
Ndox du mbokk nde kon du togg jën
Ndox du toxuNdox, fa mu daan taa ba-tey, ku fa dem fekk fas tepp-tepp
Fu ndox daan taa ku fa dem fekk fa tepp-tepp ya
Fa ndox daan taa, ku dem fekk fa tepp-teppNdox mi taw ci joor gi ba mu sax ñax, taw na ci jànj bi, te taxu koo sax
ñaxNdox mi taw ci banaana ba mu saf suukar, moo taw ci kaani ba mu wex
kaaniNdox moo fekkewul ba muy taa, bul jiite xuusam
Ndox moo fekkewul am taam, bu ko xuus
Ndox moo fekkewul ba muy taa, sangu ca wóorulNdox mu sedd, marul a ko dàq
Ndoxum kese du forox
Ndoxum linjaan tàngul waaye day rey màtt
Ndull jeex, surga yooy
Ndund du xëccóok ndee
Ndung, bu juree ndung, ruus
Ndur-nduri jab daaneelul ñey
Né xàjj ne Maxujja XàjjGaanag Ndànd ga doon xool piisub perkaal
Ba m(u) soppalikub mayluusNebbon bi ci dënnu tuabéer, ba tax ko tëbëntu, mungi ci xàbban te mu ne
tekk ak moomNëbbul te ne gisuma kenn, waaye bul wax ne kenn gisu ma
Néegi baadoolo yépp a niroo ba ca gayet ga
Néegu mbon, ku nekk dana ca fanaan, wànte biddantee ca amul njariñ
Néegu séy dafa xatNéegu sëy xat na. 
Néegub jargoñ la, du la fegalub sedd, du la fegalu tàngoor
Néegub ngor, kenn terewu ko, ku ci duggul ci yow la
Neenug neen, du rey bukki
Néew, bu rombeey armeel, robam dootul neex
Néew na a gëna na ñu ko bàyyi
Néew na moo gën dara. Neex i tànk, bumu la yóbbu ci sàq moo beyul woon
Neex i tànk bumu la yóbbu ci sàq moo beyutoonNeex làmmiñ ci njaay, dem fu soree a ko gën
Neex làmmiñ ci njaay, neex njég a gën
Neex xel taxula mëna nettali sa géntu moroomNeexum xel àggul ci nettali sa géntug moroom
Lu waay muus muus doo mëna nettali sa géntuk moroomNeexal ku la fasale, neexal ku la daan a ko gën
Neexum ngont, xam fooy fanaanee ko gën
Nég ba jaan dem, nga topp ca watit way dóorXaar ba jaan dem nga topp ca watit way dóor
Bàyyi nga jaan dóor watit wa
Bàyyi ba jaan wéy, nga topp ca watit wa di dóor
Bul bàyyi jaan ba mu dem, nga topp ca watit way dóor
Bul xaar ba jaan wéy ngay dóor ci watit waNekk ci sa donkaasigi
Nelaw ay rakki dee
Nelaw tax naa gëm deeGëm naa dee ndax i nelaw
Nen boo xam ne balaa nga tëdd ne ko cateel ko nen a gën
Nen du bëreek dojNen du wuréek u doj
Nen du wure ak dojNettali, ci làmmiñu boroom la dàqe
Nettali du màggat, yal nay lu baax
Nettali sa géntug moroom, waane weesuwu ko
Nettali sa njongal baay, “neex na” doy na ca
Ngaaxi tukkal, kenn du ko perngal mboccor
Ngan gu yàqu, gunge gu sori faju koNgan gu yàqu, gunge defaru ko
Nganug nàkk amul ub nettali
Ngaram ngaram baayi ngaramoon na baa muy bëgg ngaram
Ngasum ñàmbi ku ñu cay yoori goj, daa weesu reen yaNgasum puloox ku ca wuti ay goj booba weesu nga reen yaNgawar ay daanu
Ngeeroo-ngeer, ngeer a ngi ! Kañ ngay xam ngeer ? 
Ngelaw la dugal xob ci pax, génnewu ko ca
Ngéntél jasig bu ko mbëtt yëgee bar a ko wax
Ngësëm wacce wu ma dama ñor tabbi
Ngooxi mbott du tee gaynde naan cib déeg
Ngor moo di lekk suurul, mu jóg
Nguri wocc na ban
Nguur kenn du ko ñadd
Nguur, kenn du ko summiku cig ëkk
Ni ñuy def saa njëkk kenn du ko def saa béjjén
Niitu ba lakkleKuy niitu ba lakkle
Dafa doon niitu, faf lakkleNiru sa baay, niru jamanoo ko gën
Nit a ngay jëggaani lu ni gàññ ca péeyam
Nit ak jikkoom, pax rekk
Nit ay juum
Nit ay liggéey alal, waaye alal du liggéey nit
Nit balaa xam li mu yoor mu ñàkk ko
Nit bu ca jom jógee, dara desatu ca
Nit dëgg, du fot ci ndab, fotati ca Ndab, mag du ca fot, fotati ca
Nit dina ànd ak moroomam, te du maasam
Nit du dara
Nit fukki mbubb la
Nit kenn du ko bañ
Nit ki, li muy gëne moroomam, buy sangu, du ko summiLa nit di gëne moroom ma, buy sangu, du ko summi
Nit koo gis, bu waxee, peese boppam
Nit koo ne “doo dara”, mu mer
Nit ku baax dey xam lu bari, wax lu néew
Nit ku bon, jikko mat na moytu
Nit ku dee te amul doom, raaf naNit ku lu nga denc, mu def ca loxoom, doyula dëkkal
Nit ku nekk a ngoo xasaw néewNit ku nekk, xasaw na néew
Nit ku nekk ab tool la, lu ca waay ji, moom la cay góobé
Nit ku nekk àddina war na bàyyi xel nawleem
Nit ku nekk, juddoom a ko mag
Nit ku nekk nu la neex nga mel
Nit ku saay-saay a bañ ku ko gëdd
Nit ku wóor te doon gor du bari bor
Nit la mu jëf la du la mu wax
Nit li ko gëna sori mooy àddina, li ko gëna jege mooy dee, li mu gëna bëggmooy alal, li mu gëna ragal mooy dee
Nit men naa xeteñ, waaye Yàllaay dàgg
Nit mënul lekk lu gën li mu liggéey ci loxol boppam
Nit moo gën tibbam
Nit, nit ay garabam
Nit, nit ña ! 
Nit xam na demam, waaye xamul dikkamJaam xam na demam, waaye xamul delluseem
Nit xam nga fooy yenoo waaye xamoo fooy yenneekoo
Niti téyé, ku ñu dogal tubéy itam, ngemb laa nga ca wet ga di la xaar
Njaay mu xajam lamb
Njaayum póon ak làqarci
Njalbéenug toroxte dey neex
Njàng mu ne am na àllarba
Njàng mu ne, ci baa lay tàmbalee
Njariñ : loo fekke ! 
Njatu, bu juree njatu, seõõ
Njaw des naw xambin
Njeexaataat, foo foreeb doom, delloo fa sab loxo
Njekk-njekkal a yàqoon gëti golo
Njëlbéen du dara, muj gu rafet rekka mata ñaanNjëlbéen du dara, ag muj rekk a takku
Njiit du ki jiitu, ki nu jiital laNjobba dem, Gànna wat ! 
Njong li, na yem ci aat yi, te bàyyi baayi aat yi
Njonkonaay, sampul kër
Njort lu ñaaw dinay faral di wattu boroom
Njula du yàgoo cim xel
Njulli dafa xasaw néew bu ñorul
Njullit moo di naan màndiwul, mu bàyyi
Njuumte du ñàkk, yàgg caa bon
Njuutaay guddagul, mbate géléem juutoo
Nopp a mag boroom
Nopp a xereñ
Nopp amul kubéer
Nopp bu doon jogé ci boroom tukki bu ñëwée boroom yokk mbaawaññi
Noppal na baay Diba dee na guddi amul càngaay
Noppaliku, noppee ci gënNoppalu, noppee ko gën
Noppi sëllu mag bejjenam
Nox gaynde matula wooye sa baay
Nu golo xam, na ko boote doomamNu golo xam, boote doomam
Nu xeex tax ñu tàggoo booba ag bokk dafa doxul seen digganté 
Nuni neen la
Nxarit ba laa dëër nu takk ko ciw naaj
Ña bokk lël, def ñu di ànd ba moos
Ña daan ñaane njekk, jeexuñu ; ña daan maye njekka jeexe
Ñaag bu réy ray na boroom waaye regg la ca jublu woon
Ñaan gu daje ak amiin la
Ñaan su nangoo sonal boroom
Ñaar a di def aye ci àdduna : Njéemé ak Mbanik
Ñaar a di yëf di jàmm ji àddina : ngor ak njullitÑaar di def jàmm ca àdduna : ngor ak njullit
Ñaar a mën kenn, te ñett du bëre : lii, ku ñu sot nga xam koÑaar a ngi nii ñu xam :
Ki xam, te xam ne xam na, 
Ki xam, te xamul ne xam na
Ñaar a ngi nii ñu xamul :
Ki xamul, te xam ne xamul, 
Ki xamul, te xamul ne xamul
Ñaar ñu bokku yoon ay dëggantey tànk
Ñaar ñu gudd-bakkan duñu mëna fóonante
Ñaar xam nañ, ñett a xamul
Ñaari bët a gën di gis as bennÑaari bët danañu gëna gis as benn
Ñaari gët du yër butéel
Ñaari loxo doõõ la, bu ci ne mooy raxas moroom ma
Ñaari yëf duñu mëna ànd
Ñaari yëkk yu mat xajuñu ci menn mbalkaÑaari yëkk xajuñu ci menn mbalka
Ñaari kuuy xajuñu ci menn mbalka
Ñaari kuuy mënuñu bokk gaalÑaaw a gëna gore rafet
Ñaaw i gonee gën àbbi ko
Ñaaw jikko, rafet jikkoo ko gënRafet jikko moo gën jikko ju bon
Ñaaw ngemb, rafet bëre
Ñaaw, ñàkk-faayda : Yàlla tegu ko kenn
Ñag, bala ngay ruurle
Ñag boo gis dafa wara gëna ñagas la muy ñag, mbaa du ko mëna ñag
Ñag bu sore kaw, teewul am picc a ruur
Ñag, dabas baax na ca lee-léeg
Ñàkk kilifa baayam amul fulla 
Ñàkk a xam, la mu waral bari na
Ñàkk a yeewu amul, naajee yeewoo am
Ñàkk buubu, ñàkk ceen ga, ñàkk xer ba ñu ko yeewoon
Ñàkk dayul ni am
Ñàkk kersa na deeg timisÑàkk pexe, pexe la
Ñamu lël, njulli bi ci la bokk
Ñamu njulli selbe ba ca la bokk
Ñaq du feeñ cib taw
Ñaq jariñu, jëf jël
Ñaq, téddKu ñaq, tédd. 
Ñaq yiy daw ci yaramu doomu Aadama yépp dañoo saf xorom, benn rekk aci saf suukar, mooy biy daw ci sab jë
Ñàq du jóge ci taat jëm ci loos
Ñax gu wow dina lakk gu tooy Ñax mu wow dina lakk gu tooy, waaye it mu tooy dina wallu bu
wowÑax mi ñu dogoon anga saxaat
Ñebbe ji rax na cocc
Ñeeti yaa seex jigul gamb
Ñeex, bu ñ(u) ca dee bojjantey paaka, am na lu nekk ca biir
Ñeme lu metti, dëkk fu sori
Ñeme njatt, ragal xerandi
Ñeme Yàlla, ragal alkaati
Ñetti lonk, benn du ca fàq : lunku jigéen, lunku buurfari, lunku jinneÑett ñu lunku duñu fàq : lunkum jigéen, lunkum buurfari, lunkum
malaakaÑettiku ca ba muy tooy, ndax bu wowee kadadaan
Ñey mënul ci daqaar dara, xanaa gësëm-gësëm bàyyi
Ñey wu dox njolloor moo lu njiinam sakku
Ñey wu nëb xajul cig ron lal
Ñi ci làng gee dàq a bëre ñi ci géew bi
Ñi la teg ci ker gaa ngi ci naaj wi, ñi la teg ci naaj waa ngi ci ker gi
Ñi mana kott amuñu mbaamKa mëna kott amul mbaam
Kottkat yi amuñu mbaamÑa waroona bind mu dee jàngu ñu
Ñi warkoona bind mu dee jànguñuÑiy gàmmu ak ñiy raas déem bokkuñu
Ñoõali neexul beykat, bu ko defee daa jekkul
Ñoxar a neexa ñoqali
Ñu bokk teen ñooy laxasooy goj
Ñu ma doon wax baay, juruma leen
Ñu may la lépp, nga jël lépp, dum xel
Ñu yemul i lor, duñu mëqandoo sungufMëqandoo sunguf koo yemal i lor
Ñuluge sëb, sóore sëb
ôëb mbott, õibbi mbott
ôóobi, matula jàngal nopp-si-jaboot
Opp ju metti du taxa deeOpp ju metti bokkul ak dee
Paaka bay rey nit mbokkam a koy tëgg
Paaka bi lay rendi, sa waay a koy daas, jox laPaaka bi lay rey, say mbokk a koy daas
Paaka laa, kenn du ma ko jëkk ci sama mbarPaaka, kenn du ko jiitu ci mbaram
Kenn di jiitu jaasi ci mbaramPaaka lu mu yàgg-yàgg ci kuude, li muy yàgg ci luppub boroom a ko raw. 
Lu paaka yàgg-yàgg ca kuude ga, yàgg ca poojub boroom lu ko raw
Pàq bi ñu la xame, boo ko watee ñu ba laPàq bi ñu la xame, boo ko watee ñu bàyyi la
Pas-pas ba Yàlla fas, kenn mënu ko fecci
Pataas bu ñor, ku mu damm sa bëñ, fekkoon na koy kalaj-kalaji
Patt ba mu yàqee la defaratul dara
Peccum liir bu neexee, ndey jaa jàpp ca wagg yaPeccum liir bu neexee, ndey jaa téyé ca wagg ya di yëngal
Peccum liir, bu neexee, ndeyam a téye ca tank ya
Su peccum liir neexee, ndey jaa téye ca wagg yaPem-pem, mooy taseek pelam
Pëndub tànk a gën pënduw taatTànk yu pënd a gën taat yu pëndPepp a wax, waaye sëb a gajaf
Pepp a wax, waaye, soq a gajaf
Petax am rab la
Petax mu nekk ci taal, nirowul sabin ak ma ca kaw garab
Petax nampatale bët
Pexe bu naree fande, reere boroom
Pexe du jeex
Picc a moom boppam, garab gu ko neex lay dal
Picc a nga ca kow, waaye xel maa nga ca suuf
Picc a nga ca béntéñe ga, waaye xelam a nga ca dugub ja
Picc beyul, bëgga mboolu
Picc, la muy wax ci banqaasu garab, du ko wax ci loxol gone
Picc mu lakk taat a fi gëna bëgg moroomPicc mu lakk bopp a gëna bëgg moroom
Picc mu masula naaw, su naawee firim réewPicc mu mësula naaw, bu wëree am réew, tas ko
Picc muy naaw di reg, bu dalee matula wax
Picc, picc : ndóbin,ramatu da cay naawandoo rekk,
waaye, picc, picc : ndóbinPicc xeebul mbey
Picc yi njàmbal rax na ci
Piccum soowkat, balu polom a aay ca gémmiñ ga
Ponkal mu la timis may, fajar a la koy xañ
Pont day dugge, te kenn du ko dugg
Póotum pël, bu wowee laab
Powum jaar ca buntu pax ma
Powum xaalis du yàgg
Puju néeg dana xeex ak taw, te boroom néeg yégul koPuju néeg dana xeex ak taw, tey seelu yegul
Purux du gërëm ñamu daaw
Puubi njugub ci boppam la rot. 
Puukarey àddina ku ko yendoo, torox ngay fanaane
Raagalkati ràmmkat yomb na ràmmRaam gën na sakkam ndox
Raay gaynde, dee fa yomb na Raay gaynde dee fa, ku nekk mën na ko
Ràcc baax na ci laax bu tàng
Rafet kanam, rafet jikkoo ko gënJikko gëna taar
Rafet perantal, jarula ñeewe sa moroomum jeeg, bu doom ya màggee,àtte
Ragal, boo takkee gët ya, xel may gis
Ragal du jam guy
Ragal naa ñaar yépp, ba mu des bay jaay xorom ! 
Ragal, yab Yàlla la
Ràmm taxul nga di ràmmkat
Raxas boppu golo, yàq saabu la
Raxasit, am ndox la woon, loxo yaa ca bari, moo tax ñu tuur koRaxasit, ndox la woon
Raxasit ndox la woon, yoxo yaa ca bariRëbb, ca coow la
Rëbb fa ñey wa dee, ku fa yendu añ, ku fa fanaan reer
Reer ci goloo gën fande
Reer tëdd mooy wallu reer doxiReer tëdd mooy wallu reer jog
Réeroo amul, ñàkka waxtaan a amMbañ amul, ñàkk waxtaan a am 
Ñàkka juboo amul, ñàkk waxtaan a am
Ñàkka déggoo amul, ñàkk waxtaan a amReew làmmiñ gàtt gànnaay
Reew làmmiñ, te néew xeex. Reewaande ga du jariñ mukk
Reewalal sa jabar ak sab jaam, te yar sa doom
Regaju gumba yàq say gët la
Rëkk rey na suññeel waaye loxo muñu ko
Rendi bu ñaaw a gën médd
Rey Naar yomb na, waaye xaar fa dëj baa jafe. Réy biir am lu nga lekk baax na ca
Réy day sewloo nit
Réy i nopp, mëna dégg a ko gën
Réy jëf tuuti defin
Réy nopp bu doon taxa dégg, kon mbaam yat du ko dal
Riir mi ci géej, ngelaw lee ko waral
Rombuw xur, di jaluw tund
Roof-roppi du fékke ayu boroomam
Rootaan jéggi nam ndox
Rootum Pël amul nége
Roy doxinu waay jéggiwul jàtti
Roy du nurook piir
Rumba tanewul Dégën
Rus sa goro du tee nga tëdd ak sa jabar
Sa bopp lay wax sa moroom
“Sa gémmiñ xasaw na”, sa doomu-ndey a la koy wax“Sa gémmiñ gi xasaw na”, sa mbokk a la koy wax
“Sa jëkkër ju bon ji” moo gën “sa far wu baax wi”
Sa ndogalu moroom, gént la
Sa tëbtëbéenug baay, mooy damm sa ndigg
Sa xaritu noon, sa noon la
Saabu du fóot boppamSaatu du wat boppam
Saaga ku la man duw fit ñàkk jom la
Saajo yàgg naak Jaar
Saaku bu deful dara du taxawSaaku bu deful, du taxaw
Saalit nga 
Saan su baree, dal
Saan wuy dem di dellusi, dayu béy doy na caSaan wuy dem di dellusi puubu béy doy na ca
Saatu du wat boppam
Saatu ku ko log yàbbi dammSaatu ku ko log yàbbi dàmpSaay-saay ñemewul ku jub. 
Saay-saay waxul dëgg, waaye yàq nam xelSaay-saay waxul dëgg, waaye yàq na xol
Seytaane waxul dëgg waaye yàq nay xalaatSabaaru dugub du ñàkku rusit 
Sàcc ak ki ko yebal, ñépp sàcc lañu
Sàcc ba noppi, ànd ca xeñkat ya
Sàcc bu dul raw jarula yàq i nelawSàcc bu dul raw mëtula yàq i nelaw
Sàcc bu rawee, doon buur
Sàcc xam na nu muy def ba sàcc, waaye xamul nu muy def ba raw
Sàccum ndënd yomb na, waaye na nga xam foo koy tëggeSàcc um ndënd yomb na, waaye foo koy tëgge moo jafe
Sàcc um nand yomb na waaye foo koy tëggee jafe
Sàcc ndënd yomb na, waaye foo koy tëgge ? Safara, ndox a koy fey
Sagar du õoor jombas
Sagaru tubéy a gën taati neen
Sagoy jigéen mooy wujj wu dee ci ngóobte
Sakk dall, wacc kolloor
Sàkk kolloor, wocc folloor
Sakkantal du la taxa texe
Sàkket, xer ba koy téyé da cay sës rëkkXer bay tëyéw sàkket da cay sës
Sàkketu boõ-boõ, xer ba ko téyé di suukar, kenn du ko dénk ab dongo
Salaan gaaw naa jooy, waaye ku ko laalul du jooy
Salaan jooyul wéet
Sàll laajul tenqo
Sama bopp a ma la gënal, du bañ naa laKenn duma gënal sama bopp
Sama jaan wàcc na
Sama loxo jotul sama gannaaw
Sama nijaay a boot njaboot gi
Sama rakk te duma rëkk“Sama waa ja, sama waa ja”, ndam a nga ca, gàccee nga ca
“Saa waa ji, saa waa ji”, ndam a nga ca, gàccee nga caSama xef yaa ngiy nobante
Samba bañ bootaay bay ràkkam
Sàmba baaxati, kon sàntali yóolóor
Sàmba-say a mënu gan, saa-jëkk a mën saa-naar
Sàmm a xam li mu waliis
Sàmm bañ na neex baaraam
Sàmm bañula xam dafa fekkewul
Sàmm bu baax moo xam fa ñaxum noor di baree
Sàmm sañ naa maye meew, wànte sañula maye aw sëllu
Sàmmkatu mbott moo xam ba cay sooxSàmmkatu mbott a xam ba cay soox, wànde ba cay soox a xam la koy
mettiSanqaleñ bu booloo wat weer
Sanqaleñ yu bari men nañoo watat janax ju dee
Sant dëkkul fenn
Sàqami nga samab lanc
Saraxatul gumba doy na koy duma
Saw mënul raxas sobe
Sawaan, sëppaan, tëraan, ku ko sàlloo, doo baax doo am jom, doo tekki
Sawoor bëgg na dugub waaye du beySagóor bëgg na dugub, wandey du bey
Sawoor mënta rey jaan, wante man na kaa reeteet ba ku ka man rey fekk kafa
Picc mënul ci jaan dara waaye dina ko reeteet ba ñu gis koSawta sëgg na, waaye du kersaam
Saxaar, safaraa ko yabal
Saxaar xamul jàmmi réew
Saxaarus laax yáqul gëti mage yàgg na koo suuroo
Saxadi, lekkadi, wéradi, tool bu mu am dugub du ca am
Sëb ak dugub ca àll ca lañu ànde woon doora daje ci cin li, ba ci ndab ci, nitka fii la ñu fekkSëb, la ko bënn a nga ca biir
Sëb la, la ko bënn a nga ca biir
Sëb, li ko mbët a ngi ci biirSëb ñi am naw kojj
Sébb buy tàkk, deesu ca jiSébb buy tàkk kenn du ci def jiwu
Sébbu buy saxar deesu ca suulu jiwu
Sébb du tàkk, ngay jiSébbu bu taa tàkk wet gu ne la nu koy taale
Sebetum dërëm amul ndéx-ndéxóor
Séddale, ca kuddu yu jëkk ya
Seedes mbey dàgga
Séentu asamaan jarul buuxaane té
Seet seet du tere boroom alal jél alalam
Seetaan a dàq cim ndaje
Seexoo, féexoo, Yàlla tegu ko kenn
Sëf géléem, sëf jaam a ko gën
Sëfub géléem, mbaam àttanu ko
Sëgu bu doon tee tooy taatu garab du sax ñax
Sëlamlée ngi tàq ci loxo
Sëll soo lokki, mu fekki ndeyam
Senuss lam du kandang
Sëpp-jaleñ du dindi xuuxaan
Sëpp sayu xat bët sébbi
Sëpp-jaleñ du la fasale ak say teeñ
Sëqat du tàggook baat
Sëriñ ba niwoon mën naa «nodd» tisbaar jot na
Sëriñ du sàcc, dafa randal, ba ñu fàtte, mu jël
Séyi, seeti lu tane sa kër baay la
Si gitax lanuy jàpp ba amu yat
Siis, ji rafetu ndugg a ko gën
Siiw, du jàmmi boroom
Sikket amul bàjjenSikkét ba ca Jàjj ak jagal ba ca Njaañ,
Réex, ma né jédd fii ba ca kolobaanSikkim buy wuyuji reer, te du yóbbu reer, booba rus na
Sikkim la, geestoo ko yóbbaaleFu sikkim jëm, séen ko fa yóbbu
Sindax, ndaa lañu koy ruse
Singili aram bàkka, dégg bañ gis nangu
Siti aayul, topp maa aay
Sob na, benn sëb ci cin
Soccooy jiituy ree
Soo bëgg loo lekk nawet na nga di sakkantal ci noor
Soo dee jéem õampat jalam mbool nga amul
Soo deetee dox ba ëkk fël la, danga koy gor
Soo demee dëkk, fekk ñépp di fecce benn tànk, defal na ñoom
Soo éggul fekki golo gi, golo gi wàcc fekksi la
Soo jiwul, doo góob
Soo xamoon li lay yoot, nga bàyyi li ngay yoot te dawKu xamoon li lay yoot, nga bàyyi li ngay yoot te daw
Ku xamoon li lay dàq, nga bàyyi li ngay dàqSoow, lu ñuul bokku ca
Soow, la cay ñuul bokku caSoow um pël kum taxa tuur sam soow loonku nga
Sopp buur aayul, wànte buur sopp laa ko gënSopp buur aayul, wànte buur bu la sopp a ko gën
Sopp, daganal
Soppee gën taati neen
Soppi du wees
Soppiw doxin jàllulum tan
Soq a gajaf, waaye pepp a ngi ci yéer
Soq a sàkkan, waaye pepp a wax
Sori kaw a tax jaxaay di saw bukkiSori kaw moo tax jaxaay di puup bukki
Sori kaw a tax jaxaay di xarab bukki
Su jaxaay sawee bukki, sore kaw a taxSori Sañaxóor taxul ron doon ngeer
Sori Sañaxóor taxul ron a doon geer
Ron, sori Sañaxóor du ko taxa yem ak geer
Ron, sori Sañaxóor du ko tee di ronSorim réew bu m(u) la taxa fen
“Sotti ceek def ci”, dara du ci moy ndab il
Soxla ku ca dul faj dara, léegi dootoo ko yëg
Soxmaat day yab ndox ma mu dëkkal
Soxor soxor benn la
Su àndub ñaar yàggee, kenn a muñ 
Su bët sébbee, mbott yendoo ngoox; su daay tàkkee, bàqaar yendoonaaw
Su biddéew doon mburu, bare ñu fanaan biti
Su buntu néeg doon gobar kenn du génnSu buntu néeg amoon i gobar kenn du génn
“Su doon man”, dee yàq mbooloo
Su dul kon baaraamu ndey, loxo di kudduSu dul koon baaraam loxo di kuddu
Su eer naawee, mbott du fande
Su faayda doon jaay, dina lamb
Su gan õàbboo, dëkk a ko ca bàyyi
Su janax dee sóoru muus, ñag baa fa jegeBu janax dee õéléju muus, pax maa fa jóge
Fu janax yabe muus, pax a jege
Fu janax yabe wundu, kan a fa jége
Fu janax yabe muus, pax a fa jegeSu kaw neexoon golo du wàcc suuf
Su kumpa deñee, yebeel dugg
Su la nag dee dàq nga tëdd
Su la sa baay mayee ñax la, su la sa yaay mayee ñax la, waaye loo liggéeyyaa ko moom
Su lëf defulee dëgg, bul ko waat
Su liggéey mettee, setal mpey ma
Su loxo yàggee ci pax jàmm la fa fekkSu ma xëccoo suuf, doore fa ma nekk
Su may dee, ci àll, gayndee may rey ! Kuy dee ci àll na la gaynde rey
“Suma yëgoon” a nga naley dem ! 
Su mbaam duufee, neex i tan
Su mbàttu ndaa jëkkoon ca sàq, jeextil
Su mbaxana doon naan yuur, kenn du ko solSu mbaxana doon naan yuur, koo gis mu xeeru
Su mbote bootoo ci gaynde tey ree, ñàkk ku ko yedd a tax
Su Mbul bañee, Làmbaay nanguSu buur bañee lambaay nangu
Su nag duggee saxaar ruuram jeex na fa mu jóge
Su nga amee fas, war ko
Su nga duggee ci néeg yuux, génn yuux, doo xam ñaata laat a ca nekk. 
Su nga fekkee ñu di xuloo, su nga ca faree, waxete dëgg ga
Su nga njëloo, lay laal la
Su nit gisee asamaan di dëng, mu jajjanti ko
Su nopp doon ràcc laax, ñu woo mbaam-sëf
“Sunu”, soo dàqee mu daw
Su ñu la dóoree ca bérab, beneen yoon doo fa demSu ñu la ittee ci bérab, beneen yoon doo fa dem
Su ñu la séddee ci gaalu xaj itam, nanga fexe ba bu ca lekkMën nañu la yekkal ci gaalu xaj, waaye bu ca lekk
Su ñu la yakkalee ci gaalu xaj, fexeel ba bu ca lekk
Ku la sédd ci gaalu xaj, bu mu fekk nga cay lekk Su ñu nee : “na xob yépp yëngu”, paftan taxul ñuy wax
Su picc geddee ab déeg, dafa ñal ag suuxPicc su bañeeb déeg, ñal naw suux
Picc su bañee dex, suux la ñalSu sàngoo dër, na wottu jége safara
Su sippu õàbboo gëntee paatSu tan gore woon, bu ñuy gubal mbaam, mu ëpp caw say
Tan dafa gàtt xel nde kon bunuy gubal mbaam mu ëpp caw say
Bu tan gore woon, bu nuy gubali mbaam kenn du ko ca jiituSu xam doon jiitu, réccu du am
Su yàpp yépp meloon ni res, paaka du ca am yoonSu yàpp yépp meloon na res, sémmiñ du ca am yoon
Sug ngone doon dëkk, maam yaa ngi raam
Sukk du tee yóbbu say wóom
Suma i bët dañoo rembat
Sumbal loo mëna fóot ! 
Sunuy sikkim lakkandoo nañu
Surga yakkal moroom maSurga yàkkal morooman
Suuf, bu sutantee, dañu koo jalSuuf bu sutantee, dees koo jal
Suuf moo di buuri lal
Suuf, suuf, suuf rekk
Suul ker du ko teree soorSuul ker du ko teree feeñ
Suuna nangu na suus na waaye nanguwul sust na
Suusalab kaani, la ko tay mëqu ko
Suusalub kaani siim mu saf naaka siim mu saf
Suuxlu mbër, làng ak moom a ko gën, muy bëre di daan ngay ree
Taal bu Yàlla taal, sànni cag matt a gën fey koTaal bi Yàlla taal, sànni ci matt moo gën di ko jéem fey
Taal bu Yàlla taal, sànni cag matt a gëna jéem koo feyTaar tigi ci jikko lay ne
Taaru, tabee ko gën
Taarub kanam taarub xol a ko gën
Taataan fa daan taa
Taawub baay, baay la fu baay nekkul
Tabaski du bés bu nekk
Tàbbi ca teen matula jéemantu ; soo weesoo dëgmal bi léegi nga dem
Tàgg, lu ca jóge naaw, mbaa doo boroomTàgge boo gis, am na jàppal diw
Taluma ndajem ndetteelu xott laa woddoo
Tama ñaari boor
Tàmm, laago la
Tan fiiru jant fenk
Tànk, bu jàddee yoon, dég jam ko
Tànk bu toogul dëgg dayTànk bu toogul dëgg dara
Tànk bu toogul rébbi lu bonTànk ci suuf, jaan ci suuf, fu ñu jaar daje
Tànk du tàmm gudd, gàtt
Tànk na barngalu maabo
Tànnkatu dàll boo gis, ci ñoxetu lay mujj
Tarxiis bu dammee baatub mbonaat boroom géléem war naa jaari ca joorga
Tarxiis su dammee loosu mbonaat, ku yor géléem, war ngaa yësal
Fu mbott tarxiise ba damm, bu fa géléem jaaree wara def ndànk
Fu mbott tarxiise ba damm, géléem war na fa teggiTawub daaw ba mooy bu ren bi
Tàyyeel tayul dara
Teb ceppu
Tëddal, mëtula digal néewTëddal doyul digal néew
Teddul màggat di reju
Téeñ baa ngoog, yen ba ñëwagul
Téere, digle cangaay, te du sangu
Téf-téflu taxula naaw
Teg sa takkandeer ci ndox taxul nga tooy
Tëggal ndànk deru lëg nga foore
Tepp-tepp ay yóbbu cim xuusTepp-tepp ay indim xuus
Tepp-teppal mooy indi xuusTeraanga du tuut
Teraanga mën naa gor guy te fekk du dooleemTeraanga neexal na Yàlla
Teraangay góor a ngi ci ténqu loxol jigéen
Tëraay sosul kër
Tëradi àggul njaniiw
Tere, tere, mu të, bàyyil mu gis
Tey yaw ëllëg sa moroom
Tey yoggoorlu, ëllëg neex deret
Tib bay ub làmb, kenn du ko sàqamee cib géewLanc buy ub làmb, kenn du ko sàqamee cib géew
Tib bu rëy rey na boroom, te dund la ca (boroom) bëggoon
Tilim dina dem fu saabu mënula dem
Till a la gëna xam Xaali Majëmb
Tinki mbaam, ña ko tënkoon
Tojali doom du xeeñ yaay ja
Tombe mooy indi aay gaafTombee waral aay gaaf
Toõ-toõ, la nga teggee ca der ba, rekk
Toõ-toõi naat, saa yu wëreem réew, dunq yaa taxToõ-toõu naat bu wëree am réew, dunq yaa tax
Tontu du foroxTont du forox
Tooba bu dee menn, nga toog fa, gàddu saw yet, fa la ko cullet maybàyyi
Tooba, saxal mbaa ma sulli ! 
Toog ci naaj, ba ker fekk la fa
Toog di jàmbat te defoo dara du maye dara
Toogaay, ndaa rekk la jig
Tool bu fi ñay ruuj, gëléem su koy ji, seet lay mana wey
Toolu golo du meññToolu golo du ñor. 
Tooñ du gàllaj
Tóor-tóori garab gi yépp duñu def ay doom
Toppandoo, sag maas
Toppe ku mu tere doon kilifa boo toppewul woon itam doo doon kilifaToxal dëkk a gëna yomb toxal jikko
Tubaab ba ca géej xajam ak wundam
Tubaab Jaxate : dàll saõ kawas ! 
Tubay i paate kepp ci bolle
Tubéy su amul géño, nu la neex takke ko
Tuddub dëkk du ko taxa lakk
Tugg du and ak togglu
Tukkal séenati nay Naar,Xel ma dellu na Gànnaar,
Léegi jàmmi boroom jeexTukki yokkul wërsëg, ña ko lekk a ko fa nekkul
Tunguni du teew, ñu di ko nataal
Tuñum géléem lang na, waaye rotul
Tuurule barca, for barca jafe na
Tuut ca teew, njëgubambey
Tuut gi baay, naqari yaay
Tuuti aayul, tuuti pexee aay
Tuuti bet a gën toppal sa ndijoor
Upp baax na ci laax bu tàng
Waa jaa ngi, li sàcc di bañ
Waajur du moroom
“Waaw” du booy i lex
Waay a rigay weer gejj, te xamul kuy weri
Waayoo ku mat waay, te mu waayoo la
Waayu kilifa, kilifa la
Wacc sa wow, nekk ci wowu jàmbur
Wàcc, daanoo ci gëna gaaw
Waccal xal wu, nexeley magati ko
Wàccal, ma fay la sa ngooñ
“Wacc ma, ma wasin” talula njaaloo
Waggi rammatu du wékk tama
Wallu teen, ca pind ba rekk ngay yem
Wann per a gën, diñéWànnent ku mu bàyyi say bët nga bàyyiy bëtam
Wànnent ku mu bàyyi say get nga wara bàyyi yosamWaññ boo gis ci benn lay doore
Waññi ca benn lay doore. 
Waññi bu nekk ci benn lay tàmbalee
Waññ boo gis ci benn lay tàmbaleeWaññ yemul ci benn
Wàññil sa gàllaaj, ñu jam la
War fasu gattax ba am fasu weñDawal fasu gattax ba am fasu weñ
War loo, di jëwu nag
Warugar, wenn waru ca, moroom ma tànku
Wat a gën wef
Wat gaal, ak yëgoo
Watiis matula naw, la ko wat a mata naw
Wax, ab xottiku la, kenn ku ne, yaa xam noo koy ñawe
Wax daaneelul bëstul
Wax ju bari, wax ju néew te wér a ko gën
Wax ju jëkk, fasu par la, tontu la, naaru-góorWax : par la ; tontu : naaru-góor
Wax ju neex sarax la
Wax ju ñaaw dëkkul fa mu jëm, fa mu jóge la dëkkWax ju ñaaw dëkkul fa mu jëm, fa mu jóge la cosaanoo
Wax ma sa ànd ma wax la sa jikkoWon ma sa xarit, ma wax la sa jikko
Wax ma sa goro, ma wax la kuy sa doom
“Waxoon naa koo” gën “xamoon naa ko”Magum waxoon naa ko moo gën magum xamoon naa ko
Duma magum xamoon naa ko, wànte magum waxoon naa koWax sa jos
Wax sa wax, waxu jàambur du wax
Wax, soxu fetal la, su rëccee, dabu ko wees
Wax, su guddee, ñaar a ko guddalWax, toõ-toõ la, kenn ku ne am nga ca wàll
Wax, toõ-toõ la, ku ko fekke am nga ca wàllWax yomb na, wànte def yombul
Wax-waxee du def-defee
Waxi dof, taaw baay gën caat ma
Waxi mag “waaw” la sant
Waxi mag dana guddee àll, waaye du ca fanaanWaxi mag day guddee, waaye du fanaan àll
Baatu mag dafa guddee ca àll, waaye du ca fanaanWaxi mag doyula weddi
Waxi mag, weddi, gis
Waxi ndee bu taxawee, ndund yaa taxBu waxi ndee saxee ndund yaa
Waxin la déggin la laaj
Waxkat dina wax ba làmb taatam, ni bii du sama bos
Waxtaan amul ub ñag
Waxtaan day neex boroom kër
Waxtaan, ñam la, ku ko teewe ca nga
Waxtaan, wax dëgg ca la
Waxtaan woo gis diggante baay ak doom dafa war mel na taggtoo
Waxu jëgg doyul ndërëklaay
Weddi, boo gisee, gëmWeddil, soo gisee gëmal
Weddi, gis bokku ca
Wéet bàmmeel doy na ca
Wéet du tee gayndee xeex
Wéet duma tee gore
Weexu taat taxul ndongooy jàngWeexali tubëy taxul ndongo dugg daara
Weexi óom taxul ndongay jàngWëllooy féeté gémmiñug gaynde
Wenn fepp du kandaõ ci gënn
Wenn feppu dugub du jar sëllu
Wenn lay pàq laWenn taat, mënula war géléem, war mbaam
Wenn yattay sàmm gétt, waaye nit ña ku nekk ak sa yatt
Weñ nga, fu tooy nga dalWeñ, fu tooy mu dal
Wéq dono la ci mbaam
Wër gënn taxul dog a mokk
Wëraleel, say cékk
Werante xuuxaan, tekki tubéy
Wërsëg dina jóge ci njoñ
Wërsëg, soo dawee mu daagu
Wërsëgu jaambur ku cay tukki war koo gërëm
Wërsëgu jàmbur réerul boroom
Wërsëgu jë, fomp du ko dindi
Wësin mbaa dem tool
Wewu gar dëgg na wu janaab
Wéxu géléem du moy dem, moy dikk
Wokkal ma, wokkal ma, taxul wokk a neexWokkal ma, wokkal ma du tax moo wokkal la foo la neex
Ku nga ne wokkal ma, du la wokkal fu la neexWokkatu bu dajeek geestu
 Wakke, bu dajeek ub geestuWol di mëq du jikko, jamono la
Wommat ginaar, gàddu koo ko gën
Woññ bëñu gaynde, day fekk mu dee
Woote Yàllaa gën bu nit
Woppi mag ; féppay metti
Wor sa õaamaan moo gën a wor sa léttkat
Wow mënula weesu koõõ
Woy wu am yékkati wara am daaneel
Woya-mbéntee : guy gu sëqul laalo ! 
Woyu biir jafe na awuWoyu biir jafe na dégg
Wóyu, bàndeey baayamWuré wa dem na këõõ, waxi mag dem na ndañ-taali
Wuré dem na këõ waxi mag dem na ndëñtaaliWurus rusula dellu ngalam
Wurusu mandiõ, teela xéy du ko maye, yaay ju liggéey-a koy maye
Wutinu xasin aminu ñeewin
Wuude du ëwal boppam
Wuude, nu mu la gise, la lay ëwale
Wuy dana jurub xataxBuy dina jur xitax
Xaalis, seexluwul. 
Xaaraan fa nag wa dee
Xaaraani tawte ca, dem tool tawte caa ko gën
Xaaral sa wàll ci na(g) wi
Xaaral yekk bi sedd ëpp na ci waaju xiif
Xaayaan balaa neex nga déggi séeréerXaayaan si ñi deeg seereer
Xaayaan ca ña dégg seereer
Xaayaan, ku dégg i séeréerXaj baw na, golo yendoo jaab
Xaj bi dina raastu ci wetu waañ
Xaj biy mbaw, du màtt, waaye dàq nab ragalXaj buy baw du màtt
Xaj bu génn amul boroom
Xaj bu sësul du baw
Xaj bu toõal biddéew fanaan biti
Xaj bu xeex amul boroom
Xaj sax, ku koy xont, saa su la séenee wiccax geen
Xaj yaakaar na njël lu dul njëlul baayam
Xaju cokkeer ak séenam, ku ca fàtte gësi, om
Xalam demoon na bay neex, buum ya dogXalam demoon na bay neex, buum ga dog
Xalam demoon na bay neex, buum ya dogandooXale bu reew, toolam du ñor
Xale bu tàmmul tumuranke du xam àddinaXale du sant : laa ! 
Xale xamul Yàlla waaye xam na yar
Xaleel amul bopp
Xaleel poto-poto la, noo ko raaxe rekk lay wéye
Xalele bañ na loo mu tàmm
Xàll yoon yomb na, jaar ca xàll waa jafe
Xalu ndéef gëmm na, waaye feyulXalu ndéef gëmm na, ne feyul
Xam denc, ba soxla jëli ko
Xam lépp, wax lépp, baaxul
Xam nga sa wàll ci tànkub na(g) wi
Xam nit, xam jikkoom a ko gënXam sa waay, xam jikkoom a ko gën
Xam sa bopp a gën nég ba ñu la koy xamalXam sa bopp a gën, nég ba nu la koy wax
Xam sa bopp a gen ñu xamal la ko
Xam sa bopp, moo gën ku la ko wax
Xam sa bopp ca teel moo gën nég bañ la koy waxXam wax, yab na xam noppi
Xam-xam ; “xawma” bokku ca
Xam xam na, xamul xamul
Xam-xam ñeent a koy kulóor : di ko bind, di ko jàngale, di ko waxtaane,mbaa di ko jëfe
Xam-xam sorewul, dafa làqu
Xam Yàlla ca la nga weesu
Xamal lu ñu la waxul
Xamal tëraayu mag te bul xam i nelawam
Xamoo lu ma sama yaay bootewoon ! 
“Xamul” aay na wànte “laajtewul” a ka yéesXamul aay na, tey laajtewul a ko raw
Xamuloo fóonante, mbate bakkan daggee
“Xamuma” ku mu yóbbu pénc ma, danga ko wàndel
Xanaa bu ginaar saxeey gëñ
Xanaa, xorom weccikootul barca ? Xàndoor, bu dammee ci waar, wàcc na
Xarit benn la, bañ ñett ak ñenent. 
Xarit dina gën doomu-ndey
Xaritu jaawaandu, boo ko amee bu ko ñàkk, waaye boo ko amul bu kowuti
Xarkatub matt ay ñaan wogg
Xarum waay, gayndeg waayGayndeg waay, xarum waay
Xasu kaf, bañ na sikkas boroom
Xawala wax, ma xawa xam
Xay doy na garab, gudd na, rëy na, te wex na ba né xàtt
Xay du gëna wex xay
Xëbël yar bu njëkk ba day dal
Xédd, dug bëgg
Xeeb, ñàkk a cay bàjjo
Xeeb ñàkk a cay buur
Xeeb sa takkum, mu takk saw sayXeeb sa takkoon, mu yeew saw say
Xeeb xal, mu lakk sa dàggaXeeb nga xal mu lakk sa dàgga
Xeex, ku ko fekke, boo àttewul, dangaa sot
Xeex neexul, dàq a neex
Xeexa jàmmaan na ëllëg, tey ñàkk-sutura tax ko di téye
Xel ak boroom bokkuñu jëmantéel
Xel ay yeggale lépp
Xel, bu doon jaay, lambBu xel doon jaay, lamb
Xel du doy
Xel du namm fu mu xamul
Xel du njaaloo
Xel koomum boroom la
Xel mëneesu ko tëye
Xel mi nga gase teen bi, la ci keneen di naaneXel mi nga gase teen bi la ci sa moroom di duyeXéllëre, ku ca dëkk, réy i gët, mbaa nga mëna xoole
Xélu ndaw, mag àttanu ko
Xëq-nooy, yëgul xetam
Xew xewwi aayul, ñàkka xew a aayXew xewwi aayul, ñàkka xew a bon
Xippi taxula gis
Xobu xël rémb na gémmiñug tefXobu xël ëpp na gémmiñug tef
Xodd wor na jasig ba mu ñaleeg suux
Xoddiku bala ngay lakkleXoddilu, ca ba nga lakkleegul
Xol day gise
Xol du màgget, te jikko du toxu
Xol du wóom ba ñu koy bës
Xol, lu fa jëkk të fa
Xol xam na li xel di xalaat
Xolub doxandéem, soo ko xaree fekk ca ñibbi
Xool, bàyyi, gannaaw loola nga wokk sa pooj
Xool nit fa toggkat di xool ginaar
Xoole, bu ca xef àndee du metti
Xooromas kiy wax mooy ñi lay déglu
Xootu xaal bu yendoo naj kotom
Xuloo ab sën la, lu waay jot xëpp sa moroom
Xunqu nóor xamul xetam
Xuq-nooy yëgul xetam, nde kon du daagu
Xutumba gi ci yomb, gi ci nit a ko raw
Xuus mu soreey indi ngiró
Xuy-xuy a gën kamac
Y góor yépp ametil jabar, y jigéen yépp ametil jëkkër
Ya neex àndul, sump saa nga Mbaakol, dex gaa nga Yàjjin
Ya yi di maye alal, dara saxu ca kawar : tank, ak tëstën, ak làmmiñ
Yaa bari pexe, ni masoõ
Yaa fi sësay taxa donn/falu
Yaa gàttum xel, ni sàccub yoor-yoorYaa ko mujje mu réer
Yaa ma newoon,ma ne la,
te neeteetoo ma, 
gis naa ku ma ne,
te yaa tee ma ne ko,
soo ma newul,
su ma neetee,
danaa ko neYaa õàyyi sa tubay, sol ci jaan
Yaa ne woon, man ngaa faj dof, gasali nuy reen
Yaa ñàng, ni kaani
Yaa tulli, yaa sabaruYaa tëgg, yaa tulli
Yaa di sabaru, yaa di tulliYaa yées, yaa yéccét, yaa takk sa ngoro gàddu
Yaak kam ak Bawal bay xëccoo suuf ? 
Yaakar a tax nit di dem MAKKA
Yaay moom day juug, yére yi bu mu jot sol
Yaay sarwet, doo daanu
Yaayu jàmbaar amul doom
Yàgg ay wone légétub taat
Yàgg bawul daraYàgg bàyyiwul dara
Yàgg ci yoon wi moo gën yàqule ci yoon wi
Yàgg du saabu, waaye dana fóot
Yàgg, lu mu dugg, ñaawal ko
Yàggay dindi tuuma
Yakk, ba ca dàq da lay fekk diñe, te amuw gan
Yakk ba la fekk fande moo gën ci yakk yi
Yakk du romb ganYàkkamti ak gaawantu, bu ñu jurée doom, réccu am caw yoon. 
Yàkkamteek gaawtu bu ñu juree doom, réccu am caw yoon
Yàkkamteek gaawantu, bu ñu juree doom, réccu am ca turandooYàkkamti ku mu tax war suñeel, loo am su lay tey lay yem, te du tax say
yoon gaawYàkkamti, muj ga : yàqati
Yàkkamti yàquleYàkkamti, yàqati
Yàkkamti, yegg a ko gën
Yakktaan bokkul ak yakk coow
Yàlla amul palanteer bu mu naan la tollu ma foofu ma jox la
Yàlla bindul ku mu dul rey waaye am na ñu mu dul toroxal
Yàlla bu mbootu di menn
Yàlla buy séddale, ñatt, ñatti nit, dey jox ñaar kenn, jox benn kenn, ne ka cades topp leen lu rot nga for
Yàlla deesu ko jàngal ab nawetYàlla matula jàngalum nawet
Yàlla dekkal, yomb na ko
Yàlla du la jox njëgu saaku ceeb, jox la doole joo ko yenoo
Yàlla du reyal nit y bañam 
Yàlla du teg nit lu mu àttanul
Yàlla, gémmiñ gu mu xotti sànni ca ab tibGémmiñ gu Yàlla sàkk sànni ci pepp
Yàlla ku mu yakkal, jiñ lay xaarkat
Yàlla mayewul, day able
Yàlla na piccum jàmm naaw ba ñu koy wax booba njéeréer a tax
Yàlla nee na “duma sànk mukk yoolu kuy rafetal” 
Yàlla, njuuy la
Yàlla rëbb na képp kuy yee fitna
Yàlla rekk moo moom baax
Yàlla su doon def sago bañee, def sago soppee
Yàllaa ngeek ndawal lu dul kóobaYàllaay rootal max
Yàllaay rotal ug max“Yàlla, Yàlla”, bey sa tool(,,,,,,,,,,,,)
Yan bi diis, ku ci sàkkal boroom yanu mu war laa gërëm
Yàpp, bu ñoree, du jar àbb paaka
Yàpp du jeexal yàpp
Yàpp neex na yëy, waaye yaxit neex naa seeñu
Yàppu xaj bu seddee soof
Yàq a gëna yomb defar
Yàqkatub marse bu jeexlee toog
Yar sa doom taxul nga bañ ko
Yar xaj a gën yar nit
Yaram wenn la : woo ca dóor mu metti
Yar ca kër 
Yaru maam du yar
Yax bu réy gobar toju koYax bu réy, gobar mënu koo toj
Yebu ca, namm ca, ku la ca yónni, nga gaawa demYebu ca nangu ca, ku la ca yónni nga gaaw ca dem
Yebu ca, namm ca, ku la ca bëmëx nga jélNamm ca, yabu ca, ku la ca bëmëx nga jël
Yedd, yërëm a ko gën
Yéeg bu weesooy xob jéll a cay toppYéeg du weesu xob
Yéeg boo bëggee weesu xob ya ci suuf nga jëmYeenay joxe, Yàllaay fey
Yéene néeg la, boroom a cay fanaan
Yéene wanaasu la, boroom a koy wannaat
Yëf sa yëf, yëfi jaambur du yëfYëfi jaambur du yëf
Yëf yi bëréb, bukkeek mbaam la
Yëf yi kasaray lem gu mbaam naan la
Yëg ay jiitu yëgle
Yëgata, gan gu geddub reer ! Yëkk, kenn du ko fóonal
Yemal ci kuddu ñu roof la ci gayetYemal ci mbàttu, ñu roof la ci gayet 
Yen bi la Yàlla yenul, bala nga sonn, yow mi ko yenu, ñi lay seetaan ñooyjëkka sonn
Yëngu-yëngu bu ne, yëngug ki ko yëngal la
“Yenni ma ! Yenni ma !” diisul, nde kon da koy mbas
Yenukati xëddéen, dañuy yëgoo bala ñoo jógYenukati xëddéen, dañuy waxtaan bala ñoo jóg
Yenukati xëddéen, dañuy waxtaan bala ñoo yenu
Yenuy xëddéen, ak yégóo
Yenukatu xëddéen dañuy yëgooYëréet kësëõ, toq-toq yàgg fi rekk
Yërmande day wàññi doole
Yéwén : ci sa alal
Yóbbante àq la
Yóbbante gal-gal sa mbër taxul mu daan
Yóbbante, kuy tukkee ca gën
Yòbbante bu ca xuloo amee, dafa jar
Yóbbanteb gal-gal ubul làmbYóbbante gal-gal, ubul làmb
Yóbbanteeb gal-gal ubul làmbYóbbu mbir mi fa mbaxane nekke benn
Yokkule, sakkanlee ko gën
Yomb day tax nga ñàkkal faayda lu am faayda
Yomb fey na naajo, ba wes ko
Yónni golo, mu yónni geen ba
Yónni ma, bu yàggul yàq
Yoon amul ker
Yoon yemul ci wenn
Yoonu jàmm du wiir
Yoonu jàmm soriwul
Yoonu ndaw du gaawYóoxul ma yóoxul sa bopp a ko gëna wóor
Yuuqul ma, yuuqul ma, kaay yóoxul sa boppYor jikkoy géléem baaxul buy for ci gi garab di xool ca gee
Yuqamtiku, baaraamub déy, waaye ndaagum tëstën
Yuqamtiku yokk nab taxawaay, waaye yàgg caa jafe
Yuqamtiku yokk na taxawaay waaye ku sonn dellu fa nga nekkoonYuqamtiku yokk nab taxawaay, waaye ku sonn, dellu ca saw
manin
Yuqamtiku dina yokk taxawaay, waaye boo sonnee delluYuqamtikum mbaam du ko taxa tollu ci ñay
Yuqéelu mbaam, du ko taxa day ni géléemMa yee fi gaa ñiy bañ a diglu'y wolofal bañ xam ni yàlla buur bi mooy ki man a fal. Ngir wolafal mooy wolli tool i xol yi Di yokk gëm yi faf di wubbi xel yi Buur yàlla moo bindoon araab bind wolof Tàggale làmmiñ ya ta yàlla moo ko def Moo sàkk ñay làkk di làkki soose ak tukkloor ya ak pël ya ak majoosi Pël yaa nga naa mbiimi wolof naa da ma ne Te Yàlla xam na seen i wax fuñ man a ne Pël yaa nga naa mojji wolof naa baax na Te Ku ci wax buur Yàlla xam ni wax na Yàlla du buur buy gàntu mbaa muy gënale loo fa amul ci yaw la yaw miy yàllale Ñu njëkk ña ak ñu mujj ñii la yamale Ku ko jëfal mu fay la moom du tappale Wasaabixuunas-saabixuuna moo ko wax waaye du tee ñi mujj a ñëw daf leen di jox Wolof ni njëkk a fecc tëxta mujje Ab géew Ku mujj a fecc pël naa mójji Waxi wolof ak waxi yaaraam ñoo yam Dégg na làkk ak wolof ak yaaram Ci jamonoy noohin la wax ya tàggaloo waaye jullit seen yéene dootul tàggaloo Loo yéene mbaa nga laaj ko Yàlla fay la ko Àddina ak laaxira dellu fay la ko Soo ko gëmul seetal Ku ndox suuf màtt Soo ko luggul day faatu faf ni fàtt Te lugg ay jat la du baati yaaram Du ay wolof duy làkk Yàlla moo ko xam Te terewul loo jàng jàng it alxuraan Soo ko jatul doo wàcce jaani saamaan Saalaali waalaali te naa ko too kee Waa ju ko ñaane yàlla xam na kookee Te loolu Rekk a man a wàcceb njàngóor Moo tax nga xam ne Yàlla rekk mooy buur Buur Yàlla loo ko ñaan mu may la loo la Lu dul nga mel ni Mustafaa fa Yàlla 
 
Jagleel ko Léon Werth. Maa ngi jéggalu xale yi li ma jagleel téere bi mag, waaye 
am naa lay wu wér: nit kooku moo gën ci sama xarit yi. 
Am naa weneen lay it: mën na nànd lépp rawatina téerey 
xale. Amaat naa ñetteelu lay: nit kookoo ngi dëkk Faraas, 
fi mu xiife, mare fi. Soxla na ku ko dëfal. Su fekkee ne lay 
yooyu yépp doyul, maa ngi jagleel téere bi xale ba woon 
démb, mag mi tey. Mag moo gis xale la woon (waaye ñu 
bari dañu koy fàtte). Maa ngi jubbanti kon samag jagleel:Jagleel ko Léon Werth, 
xale ba woon. Ba ma amee juróom-benni at, mës naa gis nataal bu rafet ci ab téere ci mbiru 
àll bu naat bu tuddoon Nettali yu dëggu. Nataal baa ngi doon wone yeew 
muy wonn mala. Sotti bu nataal baa ngi nii. Ñu ngi doon wax ci téere bi ne: “Yeew yi danuy wonn ay mala te 
duñu leen sàqami. Ginnaaw bi duñu mën a yëngu te dañuy nelaw 
juróom-benni weer di reesalaale. ”Loolu tax na ba may xalaat lu bari ci nettali yiy xew ci àll bi. Ma 
daldi jël kareyoŋ tàmbalee rëdd sama nataal bu njëkk. Sama nataal bi 
njëkk, nii la meloon:Ma won sama liggéey mag ñi, daldi leen laaj ndax nataal bi tiitalu 
leen. 
Ñu tontu ma: “Lu waral mbaxana di tiitale?”
Du woon nataal buy tegtal mbaxana waaye yeew muy reesal ñay. Ma daldi nataal biiru yeew mi ngir mag ñi gindiku. Mag ñi 
ñoom fokk nga faramfàcceel leen lépp. Sama ñaareelu nataal, nii la 
meloon:Mag ñi digal ma, ma bàyyi nataal biir ak biti yeew yi te jublu ci 
xam-xamu jéeri ji, taarix, waññ ak naxu. Noonu laa bàyyee jàngum 
nataal bi ma tolloo ci juróom-benni at. Li ma lajjoon sama nataal bu 
njëkk ak ñaareel ba moo tax ba ma xàddi. Mag ñi duñu nànd dara 
ñoom doŋŋ te dafa sonnle ci xale di leen faramfàcceel mbir yi saa su 
nekk…Kon ma war a tànn beneen liggéey, ma daldi jàng dawal ropplaan. 
Daanaka wër naa àdduna sépp ak ropplaan. Dëgg la, xam-xamu 
jéeri ji amal na ma njariñ. Ci gis-gis bu njëkk rekk, mën naa ràññe 
réewum Siin ak Arisona. Lu am njariñ la lool su fekkee danga réer 
guddi. Noonu laa baree ay xame ak nit ñu ñàkk caaxaan ci sama dund 
gi. Dëkk naa lu bari ak ay mag. Séetlu naa leen bu baax te taxul ma 
soppi sama xalaat. Su ma ci daje waan ak kenn ku ma yaakaar ne yewwu na, dama 
koy won sama nataal bu njëkk bi ma dencoon ba tey. Dama bëggoon 
a xam ndax ku muus la dëgg-dëgg. Waaye saa su nekk li mu may 
tontu mooy: “Mbaxana la. ” Naka noonu, duma wax ak moom lu 
jëm ci yeew, àll bu naat mbaa biddéew. Dama doon waxe ak moom 
fi xelam tollu. Dama doon wax ak moom ci mariyaas, golf, politig 
ak karawaat. Noonu mag moomu dafa daan bég ci xame ak ku 
nite…Noonu laa dunde man kepp, daanaka amuma woon kenn ku ma 
waxal, ba ni ma paan dikkale ci màndiŋu Sahara juróom-benni 
at ci ginnaaw. Dafa am lu yàqu woon ci sama motoor. Ndegam 
ànduma woon ak kenn, du mekanise, du àndandoo, maa ngi 
doon waaj ngir jéem a defar lu jafe man kepp. Dama mel ni ku 
nekkoon ci diggante dund ak dee ndax tuuti ndox laa yoroon ci 
diiru juróom-ñetti fan. Guddi gu njëkk gi ci suuf laa fanaan, lu tolloo ak junniy kilomeetar 
sama diggante ak dëkk yi. Maa gënoon a wéet ku nekk ci looco ci 
digg géej-mbàmbulaan. Noonu mënees na jëli sama mbetteel bi ma 
baat bu keemaane yeewe ci fajar gi. Mu ne:Doo ma baal… nga nataalal ma am xar!
Ãa!
Nga nataalal ma am xar…Ma tëb ni ku dënnu tiital, toxoñ bu baax samay gët, xool bu baax, 
daldi gis as ngóor, ku yéeme, mu may xool, xool yu metti. Li mooy 
nataal bi gën ci yi ma def ci moom ginnaaw bi. Waaye sama nataal a 
gën a ñaaw royukaay bi. Du ci sama coobare. Mag ñee ma taxoon a 
xàddi ci sama njàngum nataal ba ma amee juróom-benni at, jànguma 
woon lu dul nataal biir ak biti yeew yi. Maa ngi doon xool ki ma feeñu ak njàqare. Buleen fàtte ne sama 
diggante ak dëkk yi tollu woon na ci junniy kilomeetar. Sama 
ngóor si nuruwu ma ku réer, ku sonn lool, ku xiif lool, ku mar lool, 
ku tiit lool. Nuruwul dara ak xale bu réer ci digg màndiŋ, lu tolloo 
ak junniy kilomeetar digganteem ak dëkk yi. Bi ma sama kàddu 
dellusee, ma ne ko:Waa… looy def fii?Mu daldi may waxaat ndànk mel ni mbir mu am maanaa:
Doo ma baal… nga nataalal ma am xar!
Bu fekkee kéemaan gi dafa jéggi dayo, duñu mën a bañ. Sori dëkk yi lu tolloo ak junniy kilomeetar ba noppi repp terewul ma génne 
kayit ak xalima ci sama jiba ak lu mu ñàkk yenu maanaa lépp. Waaye 
ma daldi fàttaliku ne jàngoon naa xam-xamu jéeri ji, taarix, waññ 
ak naxu, ma ne ngóor si (ak tuuti naqari deret) mënuma nataal. Mu 
tontu ma ne:Amul solo. Nataalal ma am xar. Ndegam, mësuma nataal am xar, ma daldi koy defaral benn ci 
ñaari nataal yi ma mën doŋŋ. Biy wone bitim yeew. Am naa mbetteel 
lool bi ma ngóor si ne:Déedéet! Bëgguma nataalu ñay ci biir yeew. Am yeew dafa raglu 
te aw ñay dafa rey lool. Sama kër dafa xat lool. Am xar laa soxla. Li mooy nataal bi gën ci yi ma def ci moom ginnaaw bi. Nataalal ma am xar. 
Ma daldi rëdd. Mu xool bu baax daldi ne:
Déet! Mii moom dafa wopp lool. De fa-raatal meneen. 
Ma rëdd:Sama ngóor si muuñ, muuñ gu ànd ak muñ:
Gis nga… du am xar, am kuuy la ndax dafa am ay béjjén…
Ma daldi jubbanti sama nataal:
Waaye mu daldi koy bañ ni yu njëkk ya:
Mii dafa màggat lool. Xar muy dund lu yàgg laa bëgg. 
Ndegam dama yàkkamti ndax dama wa-roon a tàmbalee tas sama motoor, ma daldi 
rëddantu nataal bii:Ma daldi ne:
Lii, kees gi la. Xar mi nga bëgg a ngi ci biir. Waaye ma am mbétteel lool bi ma gise kanamu 
àttekat bu ndaw bi ficciku:Waaw kay nii laa ko bëgge woon! Yaakaaroo ne 
xar mi dina soxla ñax mu bari?Lu tax?
Ndax sama kër dafa xat lool…
Dina war a doy ndax as xar laa la jox. Mu sëgg ci nataal bi:
Taxu ko tuuti de… Xoolal! Nelaw na sax…
Noonu laa xame ak ndoomu buur si. Toog naa lu yàgg soog a xam fan la jóge. Ndoomu buur si may laaj lu 
bari, dafa mel ni moom dégluwul samay laaj. Ay kàddu yu mu sànni 
noonu rekk ñoo ma xamal lépp. Noonu bi mu séenee sama ropplaan 
(duma nataal sama ropplaan; nataal bu jafe lay doon ci man) la ma 
laaj ne:Këf kee lu mu?
Du ak këf. Dafay naaw. Ropplaan la. Sama ropplaan la. 
Bég naa ci xamal ko ne damay naaw. Mu daldi xaacu ne:
Nga ne! Danga daanoo kon ci asamaan si!
Ma ne ko, boole ci wàcce sama bopp:
Waaw. 
Ahãa! Loolu doy na waar…
Ndoomu buur si daldi ree, ree ju tàng sama xol lool. Bëgg naa ñu faydaal samay 
jafe-jafe. Mu daldi ci dolli:Kon yaw tamit ci asamaan si nga 
bàyyikoo! Ban palanet nga jóge?Xalaat daldi may dikkal ci teewaayam ni mu keemaanee ma laaj 
ko ci saa si:Kon beneen palanet nga jóge?
Waaye tontuwuma. Dafa yëngal bop pam ndànk di xoolaale sama ropplaan:
Dëgg la ne ak lii mënoo jóge fu sori…
Mu daldi tàbbi ci gént gu xóot. Ginnaaw bi mu génne ci jibaam samam xar, daldi tàmbalee seetaan ak mbégte moomeelam gu am 
solo gi. Ngeen gis li mu ma déy ci “yeneen palanet yi”, ni mu ma jaaxale. 
Ba tax na ma ciy jéem a xam lu bari:Fan nga jóge sama ngóor si? Fan la “sa kër”? Fan nga jëme sama 
xar mi?Mu tontu ma ginnaaw ba mu xalaatee lu yàgg ne:
Li am solo mooy, kees gi nga ma jox, dina ci mën a fanaan, mu nekk këram. 
Waawaaw. Soo yaroo, dinaa la jox tamit buum goo ko yewwe bëccëg gi, ak ab gétt. 
Waaye xalaat bi dafa mel ni lu nàqari ndoomu buur si:
Takk ko? Bii xalaat bu ñaaw!
Waaye soo ko takkul, dafay dem fu nekk te mën na réer. 
Sama ngóor si reeyaat:
Fan nga bëgg mu dem fa?
Fu nekk. Ci kanamam…
Ndoomu buur si xamal ma dëgg-dëgg ne:
Amul solo, ndax sama kër dafa xat lool. 
Ak tuuti xol bu nàqari mu daldi ci dolli ne:
Ci kanam, mëneesula sori…Ndoomu buur si ci asteroyidd B 
Noonu laa xame ñaareelu mbir mu am solo: palanet ba mu cosaanoo 
tuuti la ëppe ag kër!Loolu mënuma jaaxal lool. Xam naa bu baax ne su weesoo palanet 
yu mag yu mel ni Àdduna si, Sipiteer, Mars, Weniis, yi ñu jox ay tur, am 
na yeneen yu bari, yu ndaw baa nga xam ne mëneesu leen séen bu baax 
ak teleskob. Bu ku xam-xamam màcc ci biddéew feeñalee benn ci ñoom, 
dafa koy tudde ab lim. Maanaam “asteroyidd ”. Am naa ay firnde yu wóor ne palanet bi ndoomu buur si jóge 
mooy asteroyidd B . Asteroyidd boobu, benn yoon rekk la ko ku 
xam-xamam màcc ci biddéew, ku cosaanoo Tirki, gise ak teleskob ca 
atum . Noonu la defe waxtaan wu réy ci li mu feeñal ca ndajem ñi seen 
xam-xam màcc ci biddéew ci àdduna. Waaye kenn gëmu ko woon 
ndax colinam. Mag ñi ñoom noonu lañu mel. Ndokk ba asteroyidd B amee aw tur ndax njiitul Tirki lu bon 
dafa digtal waa réewam ñuy soloo ni tubaab yi, mbaa mu réy leen. Ki 
xam-xamam màcc ci biddéew defaat waxtaan wa ca atum , ak 
colin gu jekk. Bii yoon, ñépp bokk ak moom xalaat. Su ma leen nettalee mbir yooyu ci asteroyidd B ak di leen wax 
limam, mag ñee tax. Mag ñi dañu bëgg ay lim. Boo leen di wax xarit 
bu bees, duñu la laaj mukk lu am solo. Duñu la laaj mukk: “Nan la 
baatam mel? Yan po la taamu? Ndax dafay dajale ay lëppaa-lëpp?” 
Waaye dañu lay laaj: “Ñaata at la am? Ñaata mag ak rakk la am? 
Ñaata kilo la am? Ñaata la baayam di fayyiku?” Ginnaaw bi rekk lay 
foog ne xam na ko. Soo ne mag ñi: “Gis naa kër gu rafet ak móol 
yu xonq, ak ay fulóor ci palanteer yi, ak ay pitax ci xadd bi…”, duñu 
mën a jeneer kër googu. Fokk nga wax leen: “Gis naa kër guy jar ñaar-
fukki junni. ” Ñu daldi xaacu ne: “Aka rafet!”Noonu soo leen nee: “Liy firndeel ne ndoomu buur si amoon na 
fi, moo di dafa rafetoon, dafa daan ree te dafa bëggoon am xar. Boo 
bëggee am xar mooy nekk nga”, dañuy yëngal seen bopp, jàpp ne 
dangay gone rekk! Waaye soo leen nee: “Palanet ba mu jóge woon 
mooy asteroyidd B ”, dinañu la gëm te duñu la sonnal ak ay laaj. 
Noonu lañu mel. Waaye doo leen ko jàppe. Gone yi dañu war a muñal 
mag ñi. Waaye ñun ñi xam àdduna, sunu yoon nekkul ci lim yi! Bëggoon 
naa tàmbalee nettali bii ni ay léeb. Bëggoon naa ne:“Amoon na fi ndoomu buur su dëkkoon palanet boo xam ne tuuti 
la ko ëppe, te mu soxla woon ab xarit…” Ñi xam àdduna, looloo doon 
gën a yenu maana. Ndax bëgguma ñuy jàngantu sama téere bi. Damay am lu ma 
naqàri su may nettali li may fàttaliku. Ba ma sama ngóor sa dëddoo 
ak xaram ma tollu na ci juróom-benni at. Bañ koo fàttee tax ma di ko 
misaal fii. Fàtte sab xarit lu tiis la. Du ñépp a am ab xarit. Mënoon 
naa mel ni mag ñi nga xam ne ay lim rekk a leen ñor. Looloo tax itam 
ba ma jënd boyetu kulóor ak ay kareyoŋ. Fi ma tollu nii, metti na lool 
tàmbaliwaat di nataal, su fekkee ne musoo jéem leneen lu dul nataal 
biti ak biiru yeew, bi ma amee juróom-benni at. Dëgg la, dinaa jéem 
a defar ay portale yu gën a nuru ak li may nataal. Waaye wóoruma ne 
dina ko mën. Su bii baaxee, beneen bi du baax. Dinaay juum tuuti 
tamit ci dayo bi. Yenn saa yi ndoomu buur si dafay réy lool, yeneen yi 
mu tuuti lool. Dinaay am xel ñaar tamit ci melo yére yi. May jéemantu 
sama kéemtalaayu kàttan. Mujj gi, dinaa juum ci mbir yi ëpp solo. 
Waaye loolu, dingeen ma ko baal. Sama ngóor si daawul faramfàcce 
dara mukk. Xay-na dafa foogoon ne ñoo yem. Waaye man, mënuma 
gis ay xar ci biir kees. Xay-na dama mel ni mag ñi. Mën na am dama 
màggat. Bés bu nekk, daan naa jàng dara ci palanetam bi, demam gi ak 
tukkeem bi. Ndànk-ndànk la ma xibaar yi di dikke te sax du ci bàyyi 
xel. Noonu laa xame ci ñetteelu fan bi, musibam guy yi. Bii yoon tamit xar mee tax ma xam ko ndax ndoomu buur si dafa 
laaj ne kuy sikki-sàkka:Xanaa du xar yi garab yu ndaw lañuy lekk?
Waaw, dëgg la kay. 
Ahãa! Bég naa ci!
Xamuma woon lu tax xar yi di lekk garab yu ndaw yi am solo. Waaye ndoomu buur si yokk ci ne:
Kon dañuy lekk tamit guy yi?
Ma xamal ko ne guy yi duñu ay garab yu ndaw, waaye garab yu mag lañu, yu tollu ni jàngu yi, te su yóbbaale woon sax géttu ñay, 
duñu mën a buddi genn guy. Misaalum géttu ñay yi dafa reeloo ndoomu buur si:
Fokk ñu tegle leen…
Waaye mu seetlu ak xel mu rafet ne:
Guy yi laata ñuy màgg, lu ndaw lañuy doon. 
Dëgg la! Waaye lu tax nga bëgg sa xar yi di lekk guy yu ndaw yi?
Mu tontu ma ne: “Yaw tamit!”, mel ni lu ne fàŋŋ la. Te laajoon na ma xalaat ci lu xóot soog a nànd mbir mi. 
Palanetu ndoomu buur si dafa am ñax mu baax ak mu baaxul ni ko yeneen palanet yi ame. Naka noonu jiwu wu baax mooy joxe 
ñax mu baax, te jiwu wu baaxul mooy joxe ñax mu baaxul. Waaye 
mëneesula gis jiwu wi. Dañuy nelaw ci biir suuf si ba mu neex leen 
rekk, wenn ci ñoom yewwu; noonu mu fuddatu. Car su rafet te ñàkk 
loraange daldi jebbi, ànd ak kersa, wuti asamaan. Su fekkee carub radi la walla bu roos, mënees na koo bàyyi mu jebbi nu mu ko neexe. 
Waaye su fekkee gàncax gu baaxul la, dees koy buddi ci saa si, bu ñu 
ko xàmmee. Te amoon na jiwu wu lëjle ca palanetu ndoomu buur si… 
moo doon gif yi. Dañu bari woon ca palanet ba. Te ag guy, soo bàyyee 
ba mu déj, kenn dootu ko mën a déjjati. Dafay xatal palanet bépp. 
Reenam dañuy bënn palanet bi. Te su fekkee palanet bi dafa tuuti 
lool, guy yi bari lool, dañu koy tojate. Ndoomu buur si dafa ma waxoon ne: “Mbir mi dañu koo war a 
tàmm. Bu ñu sangoo suba gi ba noppi, dañu war a sang palanet bi bu 
baax. Dañu war a faral di buddi guy yi, bu ñu leen ràññee ak garabu 
roos yi ñu nurool lool, bu ñu dee ndaw. Liggéey bu soof la, waaye 
yomb lool. ”Benn bés, mu digal ma ma góor-góorlu ba defar nataal bu baax te 
rafet, ngir suñu goney palanet mën di ko fàttaliku bu baax. Ne woon 
na ma: “Bés bu ñu tukkee, dina leen amal njariñ. Yenn saa yi, daq li 
nga war a def ba beneen yoon, du wàññi dara. Waaye su fekkee guy 
yi la, musiba lay jur. Xamoon naa nit ku tàyyeel ku dëkkoon ci ab 
palanet; dafa sàggane woon ñetti garab yu ndaw…”Ci ndigalu ndoomu buur si laa daldi nataal palanet booba. 
Musuma bëgg a doon kuy yeete. Waaye musibam guy yi xameesu ko 
bu baax, te musiba yi mën a dal ki réer ci ab asteroyidd kenn xamul 
nu mu tollu, ba tax na bi yoon mënuma bañ a wax. Ba tax na, ma 
ne: “Gone yi! Moytuleen guy yi!” Sonn naa lool ci nataal bii ngir 
dànkaafu sama xarit yi ci musiba mi leen di yoot bu yàgg ba tey, te 
xamuñu ko, ba ci man mii. Waaye jàngale mi ma ci jublu woon jar 
na ko. Xam naa yeen a ngi naan: Lu tax téere bi amul yeneen nataal 
yu gën a yànj nataalu guy yi? Tontu li jafewul: Jéem naa waaye 
antuwul. Bi ma doon nataal guy yi, mbir mi dafa jampoon. 
Ahãa! ndoomu buur si, noonu xam naa ndànk-ndànk sa dund gu 
tiis gi. Neexaayu jant buy so rekk a doon sa wéttal bu yàgg ba tey. 
Loolu lu bees la ci man, maa ngi ko xam ñeenteelu fan bi ci suba, bi 
nga ma ne:Jant buy so neex na ma lool. Nañu dem seetaan sowu jant bi…
Waaye fokk ñu xaar…
Xaar lan?
Xaar ba jant biy so. 
Danga am mbetteel bu njëkk, ginnaaw bi nga ree sa bopp. Daldi ne ma:
Dama mel ni ku nekk sama kër!
Dëgg la. Bu diggu-bëccëg jotee Amerig, ñépp xam na ne jant so na ca Faraas. Su ñu mënoon a dem Faraas ci saa si, dinañu mën a fekke sowu jant bi. Waaye Faraas dafa sori lool. Wànte ci sa palanet 
bu tuuti bi, doo def lu dul andale sa siis bi as lëf; jàkkarloo ak timis gi 
saa yu la neexee…Am na bés, gis naa jant bi di so ñeen fukki yoon ak ñeent!
Ginnaaw bi mu dolli ci ne:
Xam nga… bu sa xol neexul, dangay bëgg sowu jant yi…
Kon bés ba nga gisee jant bi ñeen-fukki yoon ak ñeent, sa xol dafa nàqari woon lool?
Waaye ndoomu buur si tontuwul. Ca juróomeelu bés ba laa xame ndéey lii ma leen di waaj a wax, ci 
dundu ndoomu buur si, lépp ak xar mi ba tey. Mu jékki-jékki bett 
ma laaj, laaj bu mel ni lu soqikoo ci jafe-jafe bu mu togg lu yàgg ci am 
xelam:Xar su fekkee dafay lekk garab yu ndaw yi, dina lekk tamit tóor-
tóor?Xar lu mu gis lekk. 
Ba ci tóor-tóor yi am ay dég?
Waawaaw. Ba ci tóor-tóor yi am ay dég. 
Kon, dég yi luy seen njariñ?
Xamuma ko woon. Dama jàppoon lool ndax wiis bu dëgër lool bu ma doon wekki ci sama motoor. Jaxle woon naa lool ndax paan bi 
dafa ma tàmbali woon na nuru lu ñàng, te ndoxu naan mi doon jeex 
yokk ma ñaaw-njort. Dég yi luy seen njariñ?
Ndoomu buur si bu jàppee ab laaj, du ko bàyyi mukk. Wiis bi dafa ma sonaloon ba ma tontu ko lu kenn xamul:
Dég yi amuñu benn njariñ, coxorteg tóor-tóor yi rekk la!
Oh!
Mu daldi noppi, ginnaaw bi mu ne ma, ak xol bu jeex:
Gëmuma li nga wax! Tóor-tóor yi dañu néew doole. Dañu muusul. Dañuy dalal seen xel ni ñu ko mëne. Dañoo foog ne seen dég 
yee tax ñu raglu…Tontuwuma dara. Booba maa ngi doon xalaat ne: “Su wiis bi 
deñul, dinaa ko dàjji ak marto. ” Ndoomu buur si jaxasewaat sama 
xel:Yaw, danga foog ne tóor-tóor yi…
Déedéet! Déedéet! Fooguma lenn! Dama tontu lu kenn xamul. Man, mbir yu am maanaa laay toppatoo!
Mu xool ma ni ku waaru. 
Mbir yu am maanaa!
Mu ngi ma doon xool ma yore marto, sama baaraam yi ñuul kukk ak gerees, ma sëgg ci këf ku ñaaw ci moom. 
Dangay wax ni mag!
Xaw naa ci rus. Waaye mu dellu laaj, ak ñàkk yërmande:
Dangay jaawale lépp… dangay jaxase lépp!
Meroon na lool. Mu ngi doon yëngal bopp, karaw gu mboq gi di naaw:
Xam naa palanet bu am nit ku xonq coyy. Musul xeeñtu tóor-tóor. Musul xool biddéew. Musul bëgg kenn. Musul def leneen lu 
dul waññ. Te, ni yaw dafay wax saa su nekk: “Nit ku ñàkk caaxaan 
laa! Nit ku ñàkk caaxaan laa!” Looloo ko tax a réy. Waaye du nit, 
mbaarum-mbott la!Lan?
Mbaarum-mbott!
Léegi ndoomu buur si daldi mer bay futt. 
Ay milyoŋi at la ba tóor-tóor yi dale am ay dég ak tey. Ndaxam ay milyoŋi at la ba xar yi dale lekk tóor-tóor ak tey. Ndax lan jeem a xam 
lu tax tóor-tóor yi di defar dég yu ñàkk njariñ, amul maanaa? Xareb 
xar yi ak tóor-tóor yi, amul solo? Ndax loolu 
gënul a am solo ak maanaa waññu ponkal mu 
xonq? Waa man, su ma xamee benn tóor-tóor 
rekk ci àdduna, bu amul fenn, fu dul ci sama 
palanet, te am xar mu ko mën a neenal ci saa 
si, noonu, benn bés, te bàyyiwul xel sax ci li 
muy def, loolu amul solo!Kanam gi gën a xonq, mu daldi ne:
Su kenn bëggee tóor-tóor boo xam ne benn rekk la ci milyoŋi milyoŋi biddéew yi, loolu 
doy na mbégte bu leen di xool. Mu xalaat ne: 
“Sama tóor-tóor baa ngi fi, ci béréb…” Waaye su xar mi lekkee tóor-tóor bi, ci moom dafay mel ni biddéew yépp dañu 
jékki-jékki fayandoo, waa loolu amul solo!Mënatu ci tegaat dara. Mu jékki-jékki tàmbalee yikkat. Guddi 
woon na ba noppi. Tegoon naa samay jumtukaay. Sama yoon 
nekkatul woon ci marto bi, ci wiis bi, ci mar ak dee. Amoon na, ci ab 
biddéew, ab palanet, sama bos, Àdduna si, as ndoomu buur su soxla 
ku ko nax! Ma taf ko ci sama kaw, di ko aayo, di ko ne: “Tóor-tóor 
bi nga sopp, reppul… Sa xar mi, dinaa ko nataalal ab sunjuñ… Dinaa 
nataalal sa tóor-tóor bi am mbaar… Dinaa…” Dëgg-dëgg xamuma 
woon lu may wax. Dama meloon ni ku làmmiñam dàmm. Xamuma 
nu may def ba àgg ci moom wala fekki ko… Réewum rangooñ dafa 
keemaane!VIIICi lu gaaw, xame naa lu bari ci tóor-tóor booba. Saa su nekk, dafa 
daan am ci palanetu ndoomu buur si ay tóor-tóor yu xumbul, yu am 
benn raŋu xob, yu dul xatale, yu dul làkkal kenn. Suba gi lañuy feeñ 
ci ñax mi, ngoon si ñu ne kamaj. Waaye booba moom mu ngi jebbee 
woon, benn bés, ci fepp wu ñu xamul fan la jóge. Ndoomu buur si 
doon na wattu bu baax car bu ndaw boobu melul ni yeneen car yi. 
Mën na am weneen xeetu guy la woon. Waaye, garab gu ndaw gi 
dakkal màggam, tàmbalee genne tóor-tóor. Ndoomu buur si teewe 
woon njalbeenu njibbital lu mag, njortoon na ne lu keemaane dina 
ci sosoo. Waaye, tóor-tóor bi di waajal taaram rekk, ci biir néegam 
bu coy bi. Mu ngi doon farlu ci tànn ay meloom. Mu ngi doon soolu ndànk-ndànk, di defar benn benn ay xobam. Bëggul woon benn ras-
ras mbaa mel ni tóor-tóoru katijantaa. Bëggul woon lenn lu dul ak 
taaram bu yànj bi. Waaw, aka bëgg boppam! Waajam mu umpe mi 
def na ay bési bés. Ba benn bés, bi jant biy fenk rekk, mu daldi feeñ. Moom mi farlu woon ci liggéeyam, mu óbbaliwaale ne:
Ah! Daanaka maa ngi soog a yewwu… Maa ngi leen di jégalu… Sama bopp baa ngi ne sàyy ba tey…
Noonu, ndoomu buur si mënatul a nëbb cofeelam:
Yaa ka rafet!
Tóor-tóor bi tontu ko ndànk:
Dëgg la kay. Te man ak jant bi ñoo juddoondoo…
Ndoomu buur si seetlu ne taxu ko woyof lool, waaye ku dawlu yaram la!
Mu daldi ci dolli ne:
Foog naa ndekki jot na. Nangeen am mbaax gu toolu ni seen xel dem ci man…
Ndoomu buur si xawoon a jaxasoo, dem jëli suuxatukaayug ndox mu sedd, may tóor-tóor bi mu naan. 
Noonu mu jaaxal ko lool ak tiitaram bu tax mu xaw a xat-xol. Ci misaal, benn bés, mu ngi doon wax ndoomu buur si ci ñeenti dégam 
yi ne:Tene yi mën nañu ñów ak seeni 
we!Ndoomu buur si tontu ko ne:
Sama palanet amul ay tene, te ñoom duñu lekk ñax. 
Tóor-tóor bi tontu ko ndànk:
Man, duma ag ñax. 
Baal ma àq…
Amul lenn lu may ragal ci tene yi, waaye ngelaw li la gën a bañ. 
Amuloo sàkket wu ma fegal ngelaw 
li?Ndoomu buur si xalaat ne:
“Ragal ngelaw… du wërsëg ci ab tóor-tóor. Tóor-tóor boobu, bu bari benke-ñenke la…”
Bu ngoonee nanga ma dëpp leget. Sa kër gi dafa sedd lool. Bariwul ay jumtukaay. Fa ma jóge…
Waaye mu daldi dagg waxam. Aw fepp la fi dikke. Xamul woon lenn ci yeneen palanet yi. Mu rus ndax li ñu ko jàpp muy fexe aw fen. 
Mu daldi sëqët ñaar ba ñetti yoon ngir ndoomu buur si am kersa:Sàkket woowu?…
Maa ngi ko doon jëli, waaye danga doon wax ak man!
Mu yokk sëqët si ngir mu am sax lu muy réccu. Noonu, ndoomu buur si, ak cofeel lu mu 
amoon ci moom lépp, tàmbali am sikki-
sàkka ci moom. Dafa jàppe woon dëgg ay 
wax yu amul benn solo, mu daldi am naqar 
lool. Benn bés, mu denk ma ne:
Waruma ko woon a déglu. Wareesul a déglu mukk tóor-tóor yi. Dees leen war a 
xool ak di leen xeeñtu. Sama bos xeeñaloon na sama palanet, waaye 
taxul woon ma bànneexu ci. Mbiru we mi ma merloo woon waroon 
na sedd sama xol…Mu denkaat ma ne:
Xamatuma ci dara! Waruma ko woon a àtte ci ay waxam waaye ci ay jëfam. Dafa ma doon xeeñal, di ma leeral. Waruma woon a daw 
mukk! Dama waroon a jëli lewetaayam bi làqu woon ci ginnaaw 
naxeem yu ndaw yooyu. Tóor-tóor yi dañu féewaloo lool. Waaye 
dama doon xale lool moo tax mënuma woon a bëgg. 
Foog naa dafa làngaamu ci picc yuy roñu ngir mën a rëcc. Suba gi mu 
fi jóge, dafa defar bu baax palanetam bi. Mu bomb bu baax biir tundi-
safara yiy yënd. Amoon na ñaari tundi-safara yuy yënd. Noppale woon 
na lool ngir tàngal ndekki suba gi. Amoon na tamit wenn tundu-safara 
wu fay. Waaye dafa daan wax ne: “Kenn xamul!” Noonu, mu bomb 
tamit tundu-safara wi fay. Su ñu leen bombee bu baax, tundi-safara yi 
dañuy jàppoo boy ndànk, te duñu tàkk jëppet. Tàkk-tàkkul tundu-
safara dafa mel ni xàndi guy lakk. Waaye ci sunu àdduna si, dañu gàtt 
ba mënuñoo bomb tundi-safara yi. Looloo tax ba ñu sonal nu lool. Noonu ndoomu buur si buddiwaale saxayaayu guy yi des, ak tuuti 
xol bu nàqari. Dafa foogoon ne dootul dellusi mukk. Waaye, liggéey 
yooyu mu daan def bés bu nekk, lu ko neex lool la woon suba googu. 
Bi mu suuxatee, bu mujj, tóor-tóor bi, ba di ko waaj a dëpp leget gi, la 
ko jooy jàpp. Mu ne tóor-tóor bi:
Tàggu naa la. 
Waaye, tontuwul. Mu waxaat ko:
Tàggu naa la. 
Tóor-tóor bi sëqët, waaye du sojam mee taxoon. 
Tóor-tóor bi mujj ne ko:
Dama wayadi woon. Maa ngi lay jégalu. Fexeel ba bég. 
Li ko tóor-tóor bi ŋàññul jaaxal ko. Mu ne yëŋŋ, taawu leget gi. Xamul lu waral lewetaay bu ëpp boobu. 
Tóor-tóor bi ne ko:
Waaye man, dama la bëgg te xamoo ci dara, lépp man a. Loolu amul solo. Danga wayadi woon ni man. Fexeel ba bég… Tegal leget gi. 
Soxlaatuma ko. Mu bomb bu baax biir tundi-safara yiy yënd. Waaye, ngelaw li nag…
Taxuma soj lool… Péexum guddi gi baax na ci man. Tóor-tóor laa. 
Waaye, mala yi nag…
Fokk ma dékku ñaar ba ñetti sax, su ma bëggee gis ay lëppaa-lëpp. Dégg naa ne dañu rafet lool. Bu dul loolu, ku may seetsi? Yaw, dina 
fekk nga sori. Su fekkee mala yu réy yi la, bul am looy tiit. Am naa ay 
we. Noonu, ak xelam mu gàtt, mu wone ñeenti dégam yi. Daldi ci teg 
ne:Bàyyi yeexantu bi, dafa may merloo. Nee nga dangay dem kay. 
Demal. Ndax bëggul woon mu gis ko muy jooy. Tóor-tóor bu réy lool la 
woon…Mu ngi woon ci diiwaanu asteroyidd , , , , ak . 
Mu tàmbali leen nemmiku ngir seet lu mu fa liggéey ak jànge fa. Bu njëkk ba, ab buur a fa dëkk. Buur bi ci gàngune gu xumbul waaye 
gu am daraja la daan toog, sol manto bu weex, bu gudd, am ndimo lu 
xonq. Buur bi xaacu bi mu gisee ndoomu buur si:Ah! Ab surgaa ngi!
Ndoomu buur si daldi wax ci xelam ne:
Nu mu ma mën a xamee ndax musuma gis?Dafa xamul woon ne buur yi dañu yombal seen àdduna. Ñépp 
ay surga lañu. Buur bi bég lool ci li mu mujj am ku mu yilif. Mu 
ne ko:Jigesil ma xool la bu baax. 
Ndoomu buur si di xool fu mu toog, waaye manto bu weex te rafet bi dafa fees dell palanet bi; mu taxaw rekk. Ndegam dafa sonn, mu 
óbbali. Buur bi ne ko:Bokkul ci ay teggin di óbbali ci kanamu buur. Dama la koy tere. 
Ndoomu buur si jaxasoo lool, tontu ko ne:
Mënuma ko bañ a def. Dama jóge fu sori te nelawuma…
Buur bi ne ko:
Kon, ma digal la ngay óbbali. Ay at a ngi gisuma kenn ku óbbali. Óbbali lu doy waar la ci man. Ayca! Óbbaliwaatal. Ndigal la. 
Ndoomu buur si xonq lool ne ko:
Ñimewuma ko… mënatuma ko…
Buur bi tontu ko ne:
Hum! Hum! Kon ma… ma digal la yenn saa yi ngay óbbali, yenn saa yi…
Mu kebetu tuuti, mel ni ku ñéññ. Ndax buur bi nanguwul benn yoon ku bëtt kilifteefam. Nanguwul ku ko ñakk a déggal. Buur bu mat 
buur la woon. Ndegam ku baax lool la woon, dafa daan digle lu yenu 
maanaa. Dafa daan faral di wax naan:Su ma digalee soldaar mu soppiku piccum géej, te jëfewu ko, du 
ci moom, ci man la. Ndoomu buur si am kersa, daldi laaj:
Ndax mën naa toog?
Buur bi xëcc, ak xëccin wu am daraja, wenn lafu mantoom bu weex bi, daldi ko tontu:
Digal naa la nga toog. Waaye ndoomu buur si jaaxle. Palanet bi dafa tuuti lool. Lan la 
buur bi yilif? Mu ne ko:Sang bi… Nga baal ma ma laaj la…
Buur bi gaawantu ne ko:
Digal naa la nga laaj ma. 
Sang bi… lan nga yilif?
Buur bi tontu ko ak woyofaay:
Lépp. 
Lépp?
Buur bi won ko ak joxoñ bu teey palanetam, yeneen palanet yi ak biddéew yi. Ndoomu buur si ne ko:
Lii lépp?
Mu tontu ko:
Lii lépp…
Ndax buur bu mat buur la woon waaye buur bu matale tamit. 
Biddéew yi tamit, déggal nañu la?
Buur bi ne ko:
Waawaaw. Dañuy nangu ci saa si. Nanguwuma reewande. 
Ndoomu buur si yéemu ci boobu sañ-sañ. Su ko amoon, doon na teewe, waxuma la ñeen-fukki sowu jant, waaye juróom-ñaar-fukk ak 
ñaar, walla téeméer, walla sax ñaari téeméeri sowu jant ci bés bi, te 
sax du tax mu andale siisam! Ndegam dafa xawoon a am lu ko naqari 
ndax li xelam dem ci palanetam ba mu dëddu, mu ñime ñaan njekk 
buur bi:Bëggoon naa gis ab sowu jant… Ñaan naa la ko rekk… Digalal 
jant bi mu so…Su ma digaloon ab soldaar mu naawe tóor-tóor ak tóor-tóor ni 
ab lëppaa-lëpp, mu fent ab taalif, wala mu soppiku piccum géej, bu 
soldaar bi jëfewul ndigal li, man wala moom, kan moo newul ci dëgg?Ndoomu buur si tontu ko, tontu bu amul nàttable:
Xanaa yaw. 
Buur bi teg ci:
Dëgg la. Ku nekk danga koy sant la mu mën. Kilifteef ci lu xel nangu la aju. Soo digalee sa waa réew ñu sóobu géej, dañuy fippu. Sañ 
naa digle ñu nangul ma, ndax sama ndigal dafa yenu 
maanaa. Ndoomu buur si nga xam ne bu jàppee ab laaj, du 
ko fàtte mukk, fàttali:Waa, sama sowu jant bi nag?
Sa sowu jant bi dinga ci jot. Dinaa ko digle. Waaye, ci xam-xam bi ma am ci nguur, damay xaar ba matukaay yi daje. 
Ndoomu buur si laaj ko:
Kañ lay doon?
Buur bi seet ci arminaat bi, daldi koy tontu:
Ãhãa! Booru… booru… ngoon booru juróom ñaari waxtu yu tegal ñeen-fukki simila! Dinga gis ni ñu ma déggale. 
Ndoomu buur si óbbali, réccu li mu amul woon sowu jantam bi ci saa si, rax ci dolli dafa xawoon a géey. Mu ne buur bi:
Damay dem. Amaatuma lenn lu may def fii. 
Buur bi bégoon lool ci am ku mu yilif, tontu ko ne:
Bul dem. Bul dem, dina la def jëwriñ!
Jëwriñu lan?
Jëwriñu… jëwriñ ji ñu dénk yoon!
Waaye amul kenn ku ñuy àtte!
Buur bi ne ko:
Kenn xamul. Wëraguma samam réew. Dama màggat lool, amuma béréb bu ma def wëtiir, te dox bi dafa may sonal. 
Ndoomu buur si sëgg ngir xoolaat geneen wetu palanet bi, daldi ne ko:
Oh! Gis naa ko ba noppi. Kenn nekku fa tamit…
Buur bi tontu ko:
Kon nga àtte sa bopp. Looloo gën a jafe. Àtte sa bopp a gën a jafe àtte ñeneen ñi. Soo fexee ba àtte sa bopp bu baax, mooy ku màndu 
nga. Ndoomu buur si ne ko:
Man, mën naa àtte sama bopp fu nekk. Soxlawul ma dëkk fii. 
Buur bi ne ko:Ãhãa! Foog naa ci sama palanet, am na fi kaña gu màggat. Dinaa 
koy dégg bu guddee. Dinga mën a àtte kaña gu màggat googu. Yenn 
saa yi, dinga ko mën àtte, àtteb rey. Noonu ag dundam ñeel sab àtte. 
Waaye saa su nekk, danga koy baal, ngir sakkanal ko, ndax genn rekk 
la fi. Ndoomu buur si tontu ko:
Man, bëgguma di àtte, àtteb rey, yaakaar naa ne daal, damay dem. 
Buur bi ne ko:
Déedéet. 
Waaye ndoomu buur si fabu na ba noppi, bëggul tiisloo buur bi:
Su sama Sang bi bëggoon ku ko dégal ci saa si, dina ma sant lu yenu maanaa. Doon na ma sant, maanaam, ma dem bala mat simila. 
Yaakaar naa ne matukaay yi daje nañu…Ndegam buur bi tontuwu ko dara, ndoomu buur si am sikki-
sàkka, ginnaaw bi mu binni, daldi dem…Buur bi daldi gaawantu ne ko:
Def naa la ngay sama ndawal réew. 
Dafa doon ku am gëdda. 
Ci tukkeem bi, ndoomu buur saa ngi wax ci am xelam ne: “mag ñi dañu doy waar. ”Ñaareelu palanet ba tiitarukat moo fa dëkkoon. Ba mu seenee 
ndoomu buur si, mu daldi koy yuuxu:Ah! Ah! Nganug soppee ngoogu!
Ndax tiitarukat yi, ay soppe lañu jàppe ñeneen ñépp. 
Ndoomu buur si ne ko:Jàmm nga am? Sa mbaxana 
mi keemaane na de. Mu tontu ko ne:
Ngir nuyoo la. Ngir nuyoo la bu ñu may tàccu. Waaye, fii 
kenn rombu fi. Ndoomu buur si nàndul 
dara, ne ko:Ãhãa?
Tiitarukat bi xelal ko:
Tàppal sa benn loxo ci beneen bi. 
Ndoomu buur si daldi tàpp benn loxoom ci beneen bi. 
Tiitarukat bi nuyoo ko summi 
mbaxanaam tuuti. Ndoomu buur si wax ci 
xelam ne:Lii moo gën a neex ba ma 
ganee buur ba. Mu tàmbaliwaat tàpp benn loxo bi ci beneen bi. Tiitarukat 
bi tàmbaliwaat koo nuyoo summi mbaxanaam. Ba mu mattee juróomi simila, ndoomu buur si tàmbale tàyyi 
ci po mu géey mi. Mu laaj ko:Nees di def ba mbaxana mi wadd?
Waaye tiitarukat bi déggu ko. Tiitarukat yi ay tagg rekk lañuy dégg. Mu laaj ndoomu buur si:
Ndax naw nga ma lool?
Lan mooy “naw”?“Naw” mooy nangu ne maay ki gën a rafet, ki dàqa solu, ki ëpp 
xaalis, ki gën a muus ci palanet bi. Waaye yaw rekk la ci palanet bi!
Amul solo. Neexal ma nga naw ma!
Ndoomu buur si yékkati ay mbagam tuuti, ne ko:
Naw naa la, waaye ban njariñ la la loolu amal?
Ndoomu buur si daldi dem yoonam. 
Ci tukkeem bi, mu ngi wax ci am xelam ne: “mag ñi dëgg-dëgg dañu doy waar. ”Palanet bi ci topp ab màndikat a fa dëkkoon. Nganam ga dafa gàtt 
lool waaye xol bu naqari la jural ndoomu buur si. Mu laaj màndikat bi mu fekk mu toog ne cell, uuf naaxu butéel yu 
jeex ak butéel yu fees dell:Looy def fii?
Màndikat bu sëngéem bi tontu ko:
Damay naan. 
Ndoomu buur si laaj ko:
Lu tax ngay naan?
Màndikat tontu ko:
Ngir fàtte. 
Ndoomu buur si yërëm ko, laaj ko:
Ngir fàtte lan?Màndikat bi sëggal bopp bi, wax ko dëgg gi:
Ngir fàtte ne dama rus. 
Ndoomu buur si yeene koo dimbali, laaj ko:
Rus lan?
Màndikat bi daaneele:
Rus a naan!
Mu daldi ne cell. Ndoomu buur si daldi dem yoonam, ànd ak jaaxle. 
Ci tukkeem bi, mu ngi wax ci am xelam ne: “mag ñi dëgg-dëgg dañu doy waar lool. ”Ñeenteelu palanet bi ab jaaykat a ko moomoon. Nit kooku dafa 
jàppoon ba siggiwul sax xool ndoomu buur si bi mu agsee. Ndoomu buur si ne ko:
Jàmm nga am? Sa sigaret bi fay na. 
Ñett ak ñaar muy juróom. Juróom ak juróom-ñaar muy fukk ak ñaar. Fukk ak ñaar ak ñett muy fukk ak juróom. Jàmm rekk. Fukk 
ak juróom ak juróom ñaar muy ñaar fukk ak ñaar. Ñaar-fukk ak ñaar 
ak juróom-benn muy ñaar fukk ak juróom-ñett. Awma jotu taalat 
ko. Ñaar fukk ak juróom-benn ak juróom muy fanweer ak benn. 
Uf! Juróomi téeméeri milyoŋ ak benn yu teg juróom-benni téeméeri 
junni ak ñaar-fukk ak ñaar yu teg juróom-ñaari téeméer ak fanweer 
ak benn. Juróomi téeméeri milyoŋi lan?Hãa? Yaa ngi fi ba tey? Juróomi téeméeri milyoŋi… xamatuma 
sax… dama bari liggéey! Man, amuma caaxaan, duma kafe mbir yu 
amul solo! Ñaar ak juróom muy juróom ñaar…Ndoomu buur si nga xam ne bu jàppee ab laaj, du ko mus a bàyyi ci 
àdduna, bamtuwaat:Juróomi téeméeri milyoŋi lan?
Jaaykat bi siggi:
Juróom-fukki at ba ma dëkkee ci palanet bii ba tey, ñetti yoon rekk lañu ma lëjal. Bu njëkk bi tollu na ci ñaar fukki at ak ñaar, gunóor la woon bu jóge fu kenn xamul. Riiram la ne kurr, ba ma 
juum ci sama waññ. Ñaareel bi tollu na ci fukki at ak benn, tif ju 
yëngu la woon. Dama tàggatuwul. Amuma jotu wëndéelu. Man, 
amuma caaxaan. Ñetteel bi… mu ngi nii! Maa ngi doon wax juróomi 
téeméeri milyoŋ ak benn…Milyoŋi lan?
Jaaykat bi xam ne mënul a xëcc benn yoon:
Milyoŋi mbir yooyu ñuy seen ci asamaan si yenn saa yi. 
Ay weñ?
Déedéet, mbir yooyu di xóoy. 
Ay yamb?
Déedéet. Mbir yu mboq yooyu di xalaatloo ñu yaafuus ñi. Waaye man, amuma caaxaan. Amuma jotu xalaat ni ñooñu. 
Ah! ay biddéew?
Waaw kay. Ay biddéew. 
Looy doye juróomi téeméeri milyoŋi biddéew ak benn?
Juróomi téeméeri milyoŋ ak benn yu teg juróom-benni téeméeri junni ak ñaar-fukk ak ñaar yu teg juróom-ñaari téeméer ak fanweer ak 
benn. Man, amuma caaxaan, dama farlu. Looy doye biddéew yooyu?
Lu ma leen di doye?
Waaw. 
Dara. Dama leen di moom. 
Danga moom biddéew yi?
Waaw. 
Waaye mus naa gis buur bu…
Buur yi moomuñu. Dañuy “yilif”. Bokkul dara. 
Moom biddéew yi, lu mu lay jariñ?
Am alal la may jariñ. Am alal, lu mu lay jariñ?
Jénd yeneen biddéew, su leen kenn gisee. 
Ndoomu buur si wax ci xelam ne: “Ki moom, ni sama màndikat ba lay xalaate. ” Terewul mu laajaat ko beneen laaj:
Nan lañu mën a moome biddéew yi?
Jaaykat bi ñurumtu, tontu ko:
Ku leen moom?
Xamuma ko. Kenn. 
Kon maa leen moom, ndax man la ci sama xel jëkk a dem. 
Loolu doy na?
Waawaaw. Boo gisee wurus wu kenn moomul, yaa ko moom. Boo gisee dun bu kenn moomul, yaa ko moom. Boo njëkkee am ab 
xalaat, danga koy aarlu ak kayitu seede: yaa ko moom. Ndegam kenn 
musul a xalaata moom biddéew yi lu dul man, kon maa leen moom. Ndoomu buur si ne ko:
Dëgg la kay. Loo leen di doye?
Jaaykat bi ne ko:
Dama leen di saytu. Dama leen di waññ di leen waññaat. Yombul. Waaye, ku ñàkk caaxaan laa!
Waaye ndoomu buur si loolu doyu ko ba tey. 
Man, su ma moomee ag kol, mën naa ko laxas sama baat yóbbu. Man, su ma moomee ab tóor-tóor, mën naa ko witt yóbbu. Waaye, 
mënoo witt biddéew yi!Déedéet, waaye mën naa leen a dénkaane bank. 
Loolu mooy lan?
Loolu mooy damay bind ci aw kayit ñaata biddéew laa am. Ma daldi tëj ak caabi kayit woowu ci tirwaal. 
Mu daldi jeex?
Doy na sëkk!Ndoomu buur si xalaat ne: “Reelu na. Xaw na taaru. Waaye 
daanaka ay caaxaan la. ”Xalaat yi ndoomu buur si amoon ci mbir yu amul caaxaan yi 
wuute woon na ak xalaati mag ñi. Mu waxaat ne:
Man, am naa tóor-tóor bu may suuxat bés bu nekk. Am naa ñetti tundi-safara yu may bomb ayubés bu nekk. Ndax damay bomb wi fay 
tamit. Kenn xamul. Li ma leen moom, am na njariñ ci sama tundi-
safara yi, am na njariñ tamit ci sama tóor-tóor bi. Waaye, amaloo 
njariñ biddéew yi…Jaaykat bi ubbi gémmiñam, waaye amul lu mu tontu. Ndoomu buur 
si daldi dem yoonam. Ci tukkeem bi, mu ngi wax ci am xelam ne: “mag 
ñi dëgg-dëgg dañu weesu doy waar. ”Juróomeelu palanet bi dafa doyoon waar lool. Moo gënoon a tuuti 
ci yépp. Daanaka làmpu mbedd ak taalkatu làmpu mbedd rekk a fa 
xajoon. Ndoomu buur si mënul woon xalaat lan la ab làmpu mbedd 
ak taalkatu làmpu mbedd di jariñ, fenn ci asamaan si, ci ab palanet 
bu amul genn kër ak kenn nit. Terewul mu wax ci xelam ne:“Xay-na nit kooku yenuwul maanaa, waaye moo gën a yenoodiku 
maanaa buur ba, tiitarukat ba, jaaykat ba ak màndikat ba. Aylayéwén, 
liggéeyam am na maanaa. Bu taalee làmpu mbedd mi, dafay mel ni lu 
jur ab biddéew wala ab tóor-tóor. Bu fayee làmp mbedd mi, dafay mel ni lu nelawloo tóor-tóor bi wala biddéew bi. Liggéey bu taaru lool la. 
Dëgg-dëgg lu am njariñ la, ndax dafa taaru. ”Bi mu agsee ci palanet bi, dafa nuyu taalkat bi nuyoo bu ànd ak 
teggin:Jàmm nga am? Lu tax nga fay sa làmpu mbedd mi?
Taalkat bi tontu ko:
Ndigal la. Jàmm nga fanaane?
Lan mooy ndigal li?
Mooy ma fay làmpu mbedd mi. Jàmm nga yendoo?
Mu daldi koy taalaat. 
Waa, lu tax nga taalaat ko?
Taalkat bi tontu ko ne:
Ndigal la. 
Ndoomu buur si ne ko:
Nànduma dara. 
Taalkat bi ne:
Amul dara lu ñuy nànd fii. Ndigal la, ndigal la. Jàmm nga fanaane?
Mu daldi fay làmpu mbedd mi. 
Mu daldi fomp jëwam ak muswaar bu am karo yu xonq. 
Liggéey bu jafe lool laay def nii. Yenu woon na maanaa bu njëkk. Dama daan fay suba gi, di taal ngoon gi. Daan naa noppalu li des ci 
bëccëg gi, di nelaw li des ci guddi gi…Booba ba tey, ndigal li dafa soppiku?
Taalkat bi ne ko:
Booba ba tey, ndigal li soppikuwul. Loolu mooy jéyya ji! At mu nekk, palanet bi dafay wëndéelu bu gën a gaaw, te ndigal li 
soppikuwul!Ndoomu buur si ne ko:“Liggéey bu jafe lool laay def nii. ”Léegi nag?
Léegi amatuma senn saa su may noppalu, ndax simila bu nekk mu wër benn yoon. Dinaa taal, fay benn yoon simila bu nekk!
Loolu doy na waar! Ci sa palanet bés yi simila lañuy def. 
Taalkat bi ne ko:
Doyul waar dara. Bi nu dalee wax ak léegi tollu na ci weer. 
Weer?
Waaw. Fanweeri simila. Fanweeri bés! Jàmm nga yendoo?
Mu daldi taalaat làmpu mbedd mi. Ndoomu buur si xool ko, daldi sopp taalkat boobu nga xam ne dafa sàmmoo woon ndigal. 
Mu fàttaliku sowu jant ya mu daan andale siisam ba, di leen wërali 
boppam. Mu bëgg a dimbali xaritam bi:Xam nga… xam naa pexe mu lay noppal saa yu la neexee…
Taalkat ne ko:
Loolu laa bëgg saa su nekk. 
Ndax, mënees na jëfe ndigal ba noppi tàyyeel. 
Ndoomu buur si teg ci ne:
Sa palanet bi dafa ndaw ba mën nga ko wër ci ñetti jéego. Doo def lu dul dox ndànk ngir nekk ci naaj wi. Boo bëggee noppalu, dangay dox… 
su ko defee, bés bi dafa yàgg nu mu la neexee. Taalkat bi ne ko:
Loolu du ma jariñ lu bari. Li ma bëgg ci sama àdduna mooy nelaw. 
Ndoomu buur si ne ko:
Amoo wërsëg. 
Taalkat bi ne ko:
Amuma wërsëg. Jàmm nga fanaane?
Mu daldi fay làmpu mbedd mi. 
Ndoomu buur si wéyal tukkeem, di wax ci xelam ne:“Kooku, ñeneen ñépp a ko doon jéppi, buur ba, tiitarukat ba, 
màndikat ba, jaaykat ba. Waaye moom doŋŋ a ma nuruwul ku reetaanlu. 
Xay-na li muy toppatoo leneen lu dul boppam a tax. ”Mu binni, binnig réccu, daldi ne:
“Kooku rekk laa ci mënoon a def xarit. Waaye palanetam bi dafa ndaw lool. Ñaar xajuñu fa…”
Li ndoomu buur si nanguwul woon a wax mooy, junni ak ñeenti téeméer ak ñeent fukki sowu jant ci ñaar-fukki waxtu ak ñeent la 
doon réccu ca palanet bu sell booba!Juróom benneelu palanet bi moo gën a yaatu fukki yoon. Màggat gu 
doon bind ay téere yu réy a fa dëkkoon. Bi mu séenee ndoomu buur si 
mu daldi xaacu ne:Waaw kay! Ab wërkat a ngi!
Ndoomu buur si toog ci taabal ji, daldi nokki tuuti. Bari woon na lu mu tukki lool! Màggat gi ne ko:
Fan nga jóge?
Ndoomu buur si ne ko:
Téere bu réy bi lan la? Lan ngay def fii?
Màggat gi ne ko:
Gëstukatu jéeri laa. 
Lan mooy gëstukatu jéeri?
Am kaaŋ la mu xam fan la géej yi, dex yi, dëkk yi, tund yi ak màndiŋ yi nekk. Ndoomu buur si ne ko:
Loolu, am na solo lool. Loolu nag, liggéey dëggentaan la!
Mu daldi xool li ko wër ci palanetu gëstukat bi. Musul woon a gis palanet bu amee nii daraja. 
Sa palanet bi rafet na lool. Ndax am na ay géej-mbàmbulaan?
Gëstukat bi ne ko:
Mënuma koo xam. 
Ah! (Ndoomu buur si am mbetteel) Ay tund nag?
Gëstukat bi ne ko:
Mënuma ko xam. 
Ay dëkk, ay dex ak ay màndiŋ nag?
Gëstukat bi ne ko:
Mënuma ko xam tamit. Xanaa doo gëstukatu jéeri?
Gëstukat bi ne ko:
Dëgg la, waaye duma wërkat. Ay wërkat laa ñàkk dëgg-dëgg. Du gëstukatu jéeri ji mooy waññ dëkk yi, dex yi, tund yi, géej yi, géej-
mbàmbulaan yi ak màndiŋ yi. Gëstukatu jéeri jotam mayu ko muy 
wëndéelu. Du jóg biróom. Waaye fa lay dalal wërkat yi. Dafa leen di 
laaj, su noppee mu bind seeni fàttaliku. Su jàppee ni fàttalikuy kenn 
ci ñoom nuru na ko lu am solo, gëstukatu jéeri ji dafay càmbarlu 
njubtel wërkat bi. Lu tax loolu?
Ndax wërkat buy fen dafay indi jëyyë ci téerey xam-xamu jéeri ji. Wërkat buy màndi tamit. 
Ndoomu buur si ne ko:
Lu tax loolu?
Ndax màndikat yi ñaari gis-gis lañuy am. Ba tax na gëstukatu jéeri ji ñaari tund lay bind, foo xam ne wenn rekk a fa am. 
Ndoomu buur si ne ko:
Xam naa kenn koo xam ne wërkat bu bon lay doon. 
Mën na nekk. Kon bu njubtel wërkat bi wéree, ñu càmbar li mu gis. 
Dañuy dem seeti?
Déedéet. Loolu dafa jafe lool. Dañuy sant wërkat bi mu indi ay firnde. Ci misaal, su fekkee dafa gis aw tund wu rey, dañu koy sant 
mu indee ca xeer yu mag. Gëstukat bi yéemu ci saa si:
Waaye yaw, fu sori nga jóge! Ab wërkat nga! Nanga ma misaal sa palanet!
Gëstukat bi ubbi téereem bi, sàtt kareyoŋ. Dañuy njëkk a binde kareyoŋ nettaliy wërkat yi; xaar ba wërkat bi indi ay firnde, ñu soog 
koo binde daa. Gëstukat bi ne ko:
Yaw laay xaar. 
Ndoomu buur si ne ko:
Oh! Sama palanet, taxu koo am solo, dafa tuuti lool. Ñetti tundi-safara laa fa am. Ñaar yuy yënd ak wenn wu fay. Waaye kenn xamul. 
Gëstukat bi ne ko:
Kenn xamul kay. 
Am naa fa tamit ab tóor-tóor. 
Gëstukat bi ne ko:
Dunu bind tóor-tóor. 
Lu tax loolu! Ñoo gën a rafet!
Ndax tóor-tóor yi dañu yàggadi. 
Lan mooy “yàggadi”?
Gëstukat bi ne ko:
Téerey xam-xamu jéeri ji ñoo gën a am maanaa ci téere yi. Duñu xewwi mukk. Bariwul lu aw tund di tuxu. Bariwul lu géej-mbàmbulaan 
di ŋacc. Mbir yu nekk ba fàww lañuy bind. Ndoomu buur si dog ko:
Waaye tundi-safara yi fay mën nañoo gimmi. Lan mooy “yàggadi”?
Gëstukat bi ne ko:
Moo xam tundi-safara yi dañu fay wala dañu gimmi, lépp a yem ci nun. Li am solo ci nun mooy tund wi du soppiku. 
Ndoomu buur si nga xam ne bu jàppee ab laaj, du ko fàtte mukk, bàntuwaat:
Waaye, lan mooy “yàggadi”?
Mooy “loo xam ne balaa yàgg mu raaf”. 
Sama tóor-tóor bi kon balaa yàgg mu raaf?
Waawaaw. Ndoomu buur si wax ci am xelam ne: “sama tóor-tóor bi dafa 
yàggadi, amul lu dul ñeenti dég ngir aar boppam ci lépp! Ma bàyyi ko 
moom doŋŋ ca sama palanet ba!”Looloo doon réccoom bu njëkk. Waaye, mu dellu dëgëral fitam. 
Mu laaj ko:Loo may digal ma nemmikuji ko?
Gëstukat bi tontu ko:
Palanetu Àdduna. Palanet bu am aw tur la…
Ndoomu buur si daldi dem yoonam, di xalaataale tóor-tóoram ba. Juróom-ñaareelu palanet bi kon mooy Àdduna. 
Àdduna bokkul ak yeneen palanet yi. Am na fi téeméer ak fukk ak benni buur (bu ñu ci boolee buuri Afrig), juróom ñaari junni gëstukati 
jéeri, juróom-ñeenti téeméeri junniy jaaykat, juróom ñaari milyoŋi 
màndikat ak genn-wàll, ñetti téeméeri milyoŋi tiitarukat ak fukk ak 
benn, maanaam lu jige ñaari milyaari mag. Su ma leen di misaal dayo Àdduna si, dama leen naan laata ñuy 
sos kuuraŋ bi, wareesoon na fee toppatoo gàngoorum ñeenti téeméeri 
junni taalkati làmpu mbedd ak juróom-benn fukk ak ñaar ak juróomi 
téeméer ak fukk ak benn, ci juróom-benni pàcci Àdduna si. Boo ko dàndee, dafa rafet lool ci ab séen. Yëngu-yëngu gàngoor 
googa dafa mengoo ba mel ni tuusu mbër. Taalkati làmpu mbedd 
yu Ostaraali ak yu Seland-gu-Bees ñów jiitu. Ginnaaw ba ñu taalee 
seeni làmp, ñu dem tëddi. Topp ci, taalkati làmpu mbedd yu réewum 
Siin ak Siberi. Ñooñu tamit noppi dellu ci làng gi. Ginnaaw bi 
taalkati làmpu mbedd yu réewum Riisi ak yu réewum End daldi ci 
topp. Ginnaaw bi yu Afrig ak yu Tugël. Ginnaaw bi yu Bëj-Saalumu 
Amerig. Ginnaaw bi yu Bëj-Gànnaaru Amerig. Te duñu mus a juum 
ci ni ñuy dugge ci géew bi. Yéeme woon na lool. Taalkatu làmpu mbedd bu catul Bëj-Gànnaar ak taalkatu làmpu 
mbedd bu catul Bëj-Saalum doŋŋ a saxoo woon tayyel ak leeb: ñaari 
yoon lañu daan liggéey ci at mi. Bu ñu bëggee tiitaru, du ñàkk ñu fen ci tuuti. Taxumaa gore lool bi 
may wax ci taalkati làmpu mbedd yi. Mën na am ma def ci boppu nit 
ñi xamul sunu palanet xalaat bu amul. Nit ñi feesuñu Àdduna si. Su 
fekkoon ne ñaari milyaari nit ñi dëkk ci Àdduna dañu taxa woon, 
xaw a tancalikoo, ni ci am ndaje, dinañu xaj ci am pénc mu gudde 
fanweeri kilomeetar yaatoo fanweeri kilometaar. Doon nañu mën a 
saam nit ñépp ci dun bi gën a ndaw géejug Pasifig. Mag ñi duñu la gëm dëgg-dëgg. Dañu foog ne dañu jël palaas bu 
bari. Dañu yaakaar ne dañu am dayo ni ay guy. Nanga leen digal ñu 
xayma ko. Dañu bëgg ay lim: dina leen neex. Waaye bul sonal sa bopp 
ak woowu sas. Jaru ko. Wóolu nga ma. Ndoomu buur si jaaxle lool ndax fekku fi kenn bi mu ne cëpp 
ci Àdduna. Tiitoon na ndax dafa foogoon ne dafa jaawale palanet 
yi, waaye mu daldi gis jaaro bu mel ni weer wi di yëngu ci suuf si. 
Ndoomu buur si tëb ne:Jàmm nga am?
Jaan ji ne ko:
Jàmm rekk. 
Ndoomu buur si laaj ko:
Ci ban palanet laa cëppeelu?
Jaan ji tontu ko:
Ci Àdduna, ci Afrig. 
Ah!… Kon kenn nekkul ci Àdduna?
Jaan ji ne ko:
Fii, màndiŋ la. Kenn nekkul ci màndiŋ yi. Àdduna si dafa yaatu. 
Ndoomu buur si toog ci aw xeer, daldi téen. Mu ne ko:Xamuma ndax biddéew yi génn nañu ba kenn ku nekk mën a gis 
sa bos. Seenal sama palanet. Mu ngi nii tiim ñu… Waaye sori na de!Jaan ji ne ko:
Rafet na. Looy defsi fii?
Ndoomu buur si ne ko:
Dama am ay jafe-jafe ak ab tóor-tóor. 
Jaan ji ne ko:
Ah!
Ñu daldi ne cell. 
Ndoomu buur si mujj ne ko:
Ana nit ñi? Xaw nañoo wéet ci màndiŋ mi…
Jaan ji ne ko:
Wéet nañu tamit ci biir nit ñi. 
Ndoomu buur si xool ko lu yàgg. 
Mu mujj ne ko:
Mala mu doy waar nga, sew ruuc ni baaraam…
Jaan ji ne ko:
Waaye ma ëpp doole baramub buur. 
Ndoomu buur si muuñ:
Amoo doole lool… amoo sax ay tànk… mënoo sax tukki…
Jaan ji ne ko:
Mën naa la yóbbu fu gën a sori fa la gaal di yóbbu. 
Mu daldi laxasu ci waq wi ni lamu wurus. Mu waxaat ne:
Ku ma laal, dinaa ko delloo ca boroomam ba mu jóge woon. Waaye danga sell te ca ab biddéew nga jóge…
Ndoomu buur si ton tu wul dara. 
Dama la yërëm, yaw mu néew doole mi, ci Àdduna su dëgër sii. Mën naa la dimbali, soo nammee sa palanet ba. Mën naa…
Ndoomu buur si ne ko:Mu mujj ne ko: “Mala mu doy waar nga, sew ruuj ni baaraam…”Oh! Dégg naa la bu baax. Waaye, lu tax ngay cax foo tollu?
Jaan ji ne ko:
Dama leen di tekki ñoom ñépp. 
Ñu daldi ne cell. Ndoomu buur si romb màndiŋ mi, ab tóor-tóor kepp la fa dajeel. Tóor-
tóor bu am ñetti xob, tóor-tóor bu tekkiwul dara…Ndoomu buur si ne ko:
Jàmm nga am?
Tóor-tóor bi tontu ko:
Jàmm rekk. 
Ndoomu buur si laaj ko ak ay teggin:
Ana nit ñi?
Tóor-tóor bi musoon a gis am njëgg di romb:
Nit ñi? Yaakaar naa, am na fi juróom-benn ba juróom-ñaar. Séen naa leen yàgg na. Waaye kenn xamul fu ñu nekk. Ngelaw lee leen di 
jiital. Amuñu ay reen, looloo leen sonal lool. Ndoomu buur si ne ko:
Tàggu naa la. 
Tóor-tóor bi ne ko:
Yàlla nañu Yàlla wonalewaat. 
Ndoomu buur si jàll ci tund wu kawe. Ñetti tundi-safara ya ko yemoon ci 
ay wóom rekk la mus a xam ci ay tund. Mu jëfandikoo tundu-safara wu 
fay wi ni ag toogu. Mu daldi xalaat ne: “Ci tund wu kawee nii, dinaa war 
a séen palanet bépp ak nit ñépp…” Waaye séenul lu dul ay tund yu ne sàyy 
ni ay ràbb yu ñaw lool. Mu tëb ne:
Jàmm nga am?
Baatam bi di awu:
Jàmm nga am… Jàmm nga am… Jàmm nga am…
Ndoomu buur si ne ko:
Yaw la kan?
Baatam bi di awu:
Yaw la kan… Yaw la kan… Yaw la kan…Mu ne ko:
Nangeen doon samay xarit, dama wéet. 
Baatam bi di awu:
Dama wéet… Dama wéet… Dama wéet…
Mu daldi xalaat ne: “Bii palanet a doy waar! Dafa wow koŋŋ, te ñaw lool, te saf sàpp xorom. Rax ci dolli nit ñi ñàkk mébét. Dañuy 
bàntu li ñu leen wax… Ca sama palanet, amoon naa fa ab tóor-tóor: 
saa su nekk mooy njëkk a wax…”Ginnaaw bu ndoomu buur si jaaree ci ay suuf, ay xeer ak ay galaas, mu 
daldi yem ci aw yoon. Yoon yépp ci ay nit lañu jëm. Mu ne:
Jàmm ngeen am?
Tóokër bu bari ay roos la woon. Roos yi ne ko:
Jàmm rekk. 
Ndoomu buur si di leen xool. Ñoom ñépp tóor-tóoram ba lañuy nurool. Mu laaj leen ak mbetteel:
Yeen la ñan?
Roos yi tontu ko:
Ay roos lañu. 
Ndoomu buur si ne:
Ah!
Mu daldi am lu ko naqari. Tóor-tóoram ba ne woon na ko ci aw xeetam moom rekk la ci palanet yépp. Gis nga léegi, ci benn tóokër 
rekk, am na fi juróomi junni yu nuroo!Mu xalaat ne: “Doon na am kersa lool, su gisoon lii… doon na sëqët lu Palanet bii dafa wow koŋŋ, te ñaw lool, te saf sàpp xorom. bari, dee-deelu ngir mucc ci gile gàcce. Te kon fokk ma faj-fajlu ko ndax 
su ma ko deful, sañ na xaru ngir toxoral ma…”Mu daldi xalaataat ne: “Man rekk a am tóor-tóor bu mel nii 
ndekete amuma lu dul benn tóor-tóor ci yeneen yépp. Loolu ak ñetti 
tundi-safara yi yem ci samay wóom, te wenn wi sax xay-na dafa fay ba 
fàww, taxuma doon dëgg-dëgg doomu buur bu mag…” Mu tëdd ci 
ñax mi, di jooy. Noonu, wel wi ne tëll. Wel wi ne ko:
Jàmm nga am?
Ndoomu buur si wëlbatiku daldi koy fay ak ay teggin:
Jàmm rekk. 
Waaye gisul dara. Kàllaama gi ne ko:Maa ngi ci suufu new gi…
Ndoomu buur si ne ko:
Yaw la kan? Rafet nga lool…
Wel wi ne ko:
Wel laa. 
Ndoomu buur si ne ko:
Kaay fo ak man. Dama géey lool…
Wel wi ne ko:
Mënuma fo ak yaw, ndax kenn tàggatu ma. 
Ndoomu buur si ne ko:
Ah! baal ma. 
Waaye ginnaaw bi mu xalaatee mu teg ci ne:
Lan mooy “tàggat”?
Wel wi ne ko:
Dëkkoo fi. Looy seet?
Ndoomu buur si ne ko:
Nit ñi laay seet. Lan mooy “tàggat”?Wel wi ne ko:
Nit ñi dañu yore ay fetal di rëbb. Loolu dafa lakkale lool! Dañuy yar ay ginaar tamit. Loolu rekk ay seen njariñ. Ay ginaar ngay wut?
Ndoomu buur si ne ko:
Déedéet, ay xarit laay wut. Lan mooy “tàggat”?
Wel wi ne ko:
Loolu lu xaw a xewwi la. Loolu mooy “digaale…”. 
Digaale?
Wel wi ne ko:
Waawaaw. Ci man, ag gone rekk nga, yaw ak téeméeri junni gone yi yeen a yem kepp. Te soxlawuma la. Te yaw tamit, soxlawoo 
ma. Ci yaw, aw wel rekk laa, man ak téeméeri junni wel yi noo yem 
kepp. Waaye soo ma tàggatee, dinanu soxlaante. Yaw rekk laay am ci 
àdduna. Man rekk ngay am ci àdduna…Ndoomu buur si ne ko:
Maa ngi soog a xam. Am na ab tóor-tóor… foog naa dafa ma tàggat…
Wel wi ne ko:
Mën na am. Ci Àdduna si, gis nañu fi lu nekk…
Ndoomu buur si ne ko:
Oh! Du ci Àdduna si kat. 
Wel wi mel ni ku jaaxle lool:
Ca beneen palanet?
Waaw. 
Ndax dafa am ay rëbbkat ca booba palanet?
Déedéet. 
Loolu am na solo! Ay ginaar nag?
Déedéet. 
Wel wi binni:Dara matul. 
Waaye wel wi delluwaat ci xalaatam ba:
Sama dund gi dafa géey. Damay rëbb ginaar yi, nit ñi di ma rëbb. Ginaar yépp a yem, nit ñépp a yem tamit. Ba tax na dama xaw a wéet. 
Waaye soo ma tàggatee, sama dund gi dina gën a naaj. Dinaa xàmme 
riirum ndëggu mu wuute ak yeneen yépp. Yeneen yi dañu may laxatuloo 
ci biir suuf. Sa bos dafa may wootale ci samam pax ni am tëgg. Te nag 
xoolal! Ndax seen nga nale tooli mboq ya? Duma lekk cere. Mboq amalu 
ma njariñ. Tooli mboq yi du ma fàttali dara. Te loolu lu tiis la! Waaye 
karaw gu mboq nga am. Kon dina neex lool boo ma tàggatee! Mboq mi 
nuru ak sa karaw gi dina tax ma lay fàttaliku. Te riirum ngelaw li ci biir 
tooli mboq yi dina ma neex…Wel wi ne cell, di xool ndoomu buur si ba mu yàgg, mu ne ko:
Ngir Yàlla… tàggat ma!
Ndoomu buur si tontu ko:
Bëgg naa ko, waaye amuma jot. Am naa ay xarit yu ma war a xameel, ak lu bari lu ma war a xam. 
Wel wi ne ko:
Mëneesula xam lu dul mbir yi ñu tàggat. Nit ñi amatuñu jotu xam dara. Dañuy jënd mbir yu sotti ba noppi ci jaaykat yi. Waaye, 
ndegam amul ñuy jaay ay xarit, nit ñi amatuñu ay xarit. Soo bëggee 
ab xarit, tàggat ma!Ndoomu buur si ne ko:
Lan laay def?
Wel wi tontu ko:
Dangay bañ a yàkkamti lool. Dangay toog nale ci ñax mi, xaw ma sori tuuti. Dinaa la xeelu, waaye doo wax dara. Wax mooy indi 
réeroo. Waaye, bés bu nekk, dinga mën a gën a jigesi…Ca ëllëg sa, ndoomu buur si dellusiwaat. Wel wi ne ko:
Dellusiwaat waxtu wa nga ñówoon démb, moo gën. Ci misaal, su fekkee danga ñów ñeenti waxtu ci ngoon, ca ñetti waxtu laay tàmbale 
bég. Lu waxtu wi gën di sori ma gën di bég. Bu ñeenti waxtu di jot, 
dina fekk ma ràkkaju, ma jaaxle: dinaa xam mbégte lan moo koy fay. 
Waaye soo ñówee saa su la neexee, duma xam mukk ban waxtu laay 
solal sama xol… Fokk ay xarbaax am. Ndoomu buur si ne ko:
Lan mooy xarbaax?
Wel wi ne ko:
Loolu tamit lu xaw a xewwi la. Looloo waral bés du nuroo ak yeneen yi, waxtu du nuroo ak yeneen yi. Ci misaal, samay rëbbkat 
am nañu ay xarbaax. Alxames dañuy fecc ak janqi dëkk bi. Noonu 
alxames bés bu neex lool la! Damay doxantu ba ca tooli ñàmbi ya. 
Su rëbbkat yi doon fecc saa su leen neexee, bés yépp ay nuroo, te kon 
duma mus a bër. “Ci misaal, su fekkee danga ñów ñeenti waxtu ci ngoon, 
ca ñetti waxtu laay tàmbale bég. ”Noonu ndoomu buur si tàggat wel wi. Bi taggatoo jigesee, wel wi 
ne ko:Ah!… Dinaa jooy. 
Ndoomu buur si ne ko:
Yaa ko def, musuma bëgg lu la naqari, waaye yaa bëggoon ma tàggat la…
Wel wi ne ko:
Waawaaw. 
Ndoomu buur si ne ko:
Waaye dinga jooy!
Wel wi ne ko:
Waawaaw. 
Kon kay jariñu la dara!
Wel wi ne ko:
Jariñ na ma, ndax melokaanu mboq mi. 
Mu daldi ci teg ne:
Demal seetiwaat roos ya. Dinga xam ne sa bos benn la ci àdduna. Dinga dellusi tàggu ma, ma neexale la benn ndéey. Ndoomu buur si seetiwaat roos yi. Mu ne leen:
Nuroowuleen dara ak sama roos ba, doonaguleen dara. Kenn tàggatuleen, te yeen tamit tàggatuleen kenn. Yeen a ngi mel ni sama 
wel wa. Wel wu mel ni yeneen téeméeri junni wel yi kepp la woon. 
Waaye def naa ko sama xarit, léegi moom rekk la am ci àdduna. Roos yi daldi am kersa lool. 
Mu waxaat leen:
Rafet ngeen waaye dangeen ne wéyëŋ. Kenn mënul dee ndax yeen. Dëgg la, sama roosu bopp ba, kuy romb dina foog ne moom 
ak yeen a yem. Waaye moom rekk a leen ëpp solo yeen yépp, ndax Mu tëdd ci ñax mi, di jooy. moom laa suuxat. Ndax moom laa dëpp leget. Ndax moom laa fege 
aw sàkket. Ndax moom laa reyal ay sax (ba mu des ñaar wala ñett 
yuy dooni lëppaa-lëpp). Ndax moom laa déglu muy ñaxtu, wala muy 
damu, wala sax mu noppi yenn saa yi. Ndax sama roos la. Mu dellusiwaat ci wel wi. Mu ne ko:
Tàggu naa la…
Wel wi ne ko:
Yàlla nañu Yàlla wonalewaat. Lii mooy sama ndéey li. Lu yomb la: xol ay gis dëgg-dëgg, waaye li am solo bët du ko gis. 
Ndoomu buur si bantuwaat ko, ngir bañ ko fàtte:
Li am solo bët du ko gis. 
Waxtu yi nga ñàkk ngir sa roos bee tax mu am solo lool. Ndoomu buur si ne, ngir bañ ko fàtte:
Waxtu yi ma ñàkk ngir sama roos…
Wel wi ne ko:
Nit ñi dañu fàtte dëgg googu, waaye waroo ko fàtte. Yaa war a yilif li nga tàggat ba fàww. Yaa yilif sa roos ba…
Ndoomu buur si bamtuwaat ko, ngir bañ ko fàtte:
Maa yilif sama roos ba…Ndoomu buur si ne ko:
Jàmm nga am?
Juuyeer bi ne ko:
Jàmm rekk naam. 
Ndoomu buur si ne ko:
Looy def fii?
Juuyeer bi ne ko:
Damay teqantal tukkikat yi, di leen def ay ëmbi junni. Damay yónni saxaar yi leen di roñ, yenn saa yi ndijoor, yenn saa yi càmmoñ. 
Saxaar gu gaaw te leer, di bëmb ni dënnu gi, yëngal mbaaru juuyeer bi. 
Ndoomu buur si ne ko:
Aka ñoo yàkkamti. Lu ñuy seet?
Juuyeer bi ne ko:
Ki ci boppu saxaar gi ci boppam xamu ko. 
Ñaareelu saxaar gu gaaw te leer daldi bëmb, jëm geneen wet gi. Ndoomu buur si laaj:
Dañu weññiku xaat?…
Juuyeer bi ne ko:
Bokkuñu. Ab juuyoo la. 
Ndax dañu bégul fa ñu nekkoon?
Juuyeer bi ne ko:
Kenn bégul fa nga nekk. 
Ñetteelu saxaar gu gaaw te leer daldi bëmb. 
Ndoomu buur si laaj:
Ndax dañuy topp tukkikat yu njëkk ya?Juuyeer bi ne ko:
Toppuñu lenn. Dañuy nelaw ci biir, wala ñuy óbbali. Gone yi rekk ay dóor seen bakkan ci palanteer yi. 
Ndoomu buur si ne ko:
Gone yi rekk a xam li ñuy seet. Doomu sagar dafa am solo lool, ndax dafa leen di xañ jot, ba su ñu ko nangoo ci ñoom, ñuy jooy…
Juuyeer bi ne ko:
Dañu am wërsëg. 
Ndoomu buur si ne ko:
Jàmm nga am?
Jula bi ne ko:
Jàmm rekk. 
Ku doon jaay la ay doom yu gënatee baax, doom yuy faj mar. Soo naanee benn ci ayubés bi, dootoo mar a naan. 
Ndoomu buur si ne ko:
Lu tax ngay jaay lii?
Jula bi ne ko:
Ag yaxanal jot la gu réy. Boroom xam-xam yi def nañu ci ay waññ. Dinañu yaxanal juróom fukki simila ak ñett ci ayubés bi. 
Lan lañu mën a def ci juróom-fukki simila ak ñett yooyu?
Mën nañu ci def li leen neex…
Ndoomu buur si xalaat ne:
“Man, su ma amoon jotu juróom-fukki simila ak ñett, dina dox ndànk jëm ci ab robine…”
Sama paan bi ci màndiŋ mi am na léegi juróom-ñetti fan, te maa ngi 
doon déglu nettali ndoomu buur si, di naanaale toq yi ma dese woon 
ci ndox. Ma ne ndoomu buur si:Ah! sa fàttaliku yi neex nañu, waaye defaraguma sama ropplaan 
bi ba tey, amatuma dara lu ma naan, te doon naa bég, man tamit, su 
ma mënoon a dox ndànk jëm ci ab robine!Mu ne ma:
Wel, sama xarit ba…
Sama ngóor si, doonatul wel wa!
Lu tax?
Ndax mar dinañu rey…
Waaye déggul fa may xalaate, mu daldi ma tontu:
Am benn xarit baax na, su fekkee sax dañuy faatu. Man, bég naa lool ci li ma amoon xaritu wel. 
Ma xalaat ne:
“Njortul dañu repp. Musul xiif, musul mar. Tuuti naaj doy na ko…”
Waaye mu xool ma, mu tontu ci sama xalaat:
Dama mar tamit… nanu seet ab teen…
Ma def jëfinu ku tàyyi: tandale di seet ab teen ci màndiŋ mu yaatu lool yenuwul maanaa. Waaye nu daldi jog dem. Nu ne cell di dox ba mu am ay waxtu, mu guddi, biddéew yi daldi 
tàmbale leer. Maa ngi leen doon seen ni ci gént ndax li ma maroon a 
tax sama yaram xaw a tàng. Waxi ndoomu buur saa ngi doon fecc ci 
sama xel mi. Ma laaj ko:
Kon yaw tamit, danga mar?
Waaye tontuwul ci sama laaj. Dafa ma ne rekk:
Ndox mën na baax tamit ci xol…
Nànduma li mu ma tontu, waaye ma ne cell… Xamoon naa bu baax ne kenn waru ko woon na laaj. 
Dafa sonnoon. Mu daldi toog. Ma toog ci wetam. Mu ne cell ba mu yàgg, mu newaat:
Biddéew yaa ngi rafet ndax ab tóor-tóor bu kenn gisul…
Ma ne ko “waaw”, dellu ne cell di xool ras-rasu suuf si, ci ceeñeeru weer wi. 
Mu teg ci ne:
Màndiŋ mi dafa rafet…
Te muy dëgg. Dama mus a bëgg màndiŋ. Dangay toog ci jalu suuf. Doo gis dara. Doo dégg dara. Waaye, am na lu ni tekk di leer…
Ndoomu buur si ne ko:
Li gën a rafetal màndiŋ mi mooy ab teen a ngi ci làqu fenn…Ma jékki-jékki nànd leeraayu suuf gu bari kumpa gi ma daldi bett. 
Ba ma nekkee xale, dama dëkkoon ca kër gu màggat, te dañu daan 
nettali ne dafa am alal ju fa làqatu. Naka-jekk, kenn musu ko gis, 
wala sax seet ko. Waaye moo doon bégle ci kër googu. Sama kër gi 
dafa ëmboon kumpa ci biir xolam…Ma ne ndoomu buur si:
Waaw, moo xam kër gi la, wala biddéew yi, wala màndiŋ mi, li leen di taaral deesu ko gis…
Mu ne:
Bég naa ci li nga bokk xalaat ak sama wel wa. Mu reetaan, làmb goj bi, wëndeel póli bi. Ndegam ndoomu buur si dafa yàndoor, ma daldi koy lewwu, 
daldi teguwaat ci yoon wi. Sama yaram daw. Dama mel ni ku 
yoroon lu am solo te dëgëradi. Fooguma sax ne am na lu ko gën 
a dëgëradi ci Àdduna si. Maa ngi doon xool, ci leerug weer wi, jë 
bu xoyyi boobu, gët yu tëju yooyu, karaw googu doon foyi-foyi, ma 
daldi xalaat ne: “Li may gis nii aw àkk rekk la. Li ëpp solo mëneesu 
koo gis…”Ndegam tuñam yi teppaliku nañu, mu xaw a muuñ, ma daldi 
xalaataat ne: “Li daawloo sama yaram ci ndoomu buur sii di nelaw, 
mooy kóllëreem ak ab tóor-tóor, mooy nataalu roos buy leer ci 
biiram ni tàkk-tàkkul làmp, buy nelaw sax…” Ma njort ne gënati 
na dëgëradi. Dañu war a gën a aar làmp yi: as ngelaw mën na leena 
fay…Noonu may dox ba yem ci teen bi, bi jant bi di fenk. Ndoomu buur si ne:
Nit ñi, dañu naan dagaj ci saxaar yu gaaw yi, waaye dootuñu xam li ñuy seet. Bu ko defee, ñuy tés-tési, di wëndeelu…
Mu daldi ci teg ne:
Jaru ko…
Teen ba nu yemoon, nuroowul ak teeni Sahara yi. Teeni Sahara yi ay pax yu ñu gas ci suuf si doŋŋ lañu. Bii, teenub dëkk lay nurool. 
Waaye fii benn dëkk amu fi woon, mu mel ni dama doon gént. Mu ne ndoomu buur si:
Lu doy waar la, lépp mat na: póli bi, baag bi ak goj bi…
Mu reetaan, làmb goj bi, wëndeel póli bi. 
Poli bi daldi sab ni ag xandal gu màggat, bu ngelaw li nelawee lu yàgg. 
Ndoomu buur si ne:
Yaa ngi dégg, nu ngi yee teen bii, mu daldi woy…
Bëgguma woon mu sonn. Ma ne ko:
Bàyyil ak man, dafa diis ci yaw. 
Ndànk ndànk ma jukki baag bi ba ci pind bi. Ma dej ko ci. Woyu poli bi baa ngi doon riir ci samay nopp, maa ngi doon gis tamit jant bi 
di yëngu ci biir ndox mi doon yëngu ba tey. Ndoomu buur si ne:
Dama mar a naan ci ndox mii, may ma ma naan…
Ma daldi nànd la mu doon seet!Ma yékkati baag bi ba mu tolloo ak ay tuñam. Mu gëmm di naan. 
Neexoon na ba mel ni xewu jàmm. Ndox moomu ëppoon na aw ñam 
rekk. Mu ngi sosoo ci dox bi ci leerug biddéew yi, ci woyu póli bi, ci 
sama coonoy loxo. Baaxoon na ci xol bi ni ab neexal. Ba ma dee gone, 
leeraayu garabu Nowel, misigu meesu xaaju guddi, neexaayu ree ji 
ñoo daan leeral neexalu Nowel ba ma daan jot. Ndoomu buur si ne:
Ci sa palanet, nit ñi dañuy bay juróomi junni roos ci benn tóokër… te duñu ci gis li ñuy seet…
Ma tontu ko:
Duñu ko gis…
Ndekete li ñuy seet mën nañu koo fekk ci benn roos rekk wala ci tuuti ndox…Ma tontu ko:
Dëgg la kay. 
Ndoomu buur si daldi ci teg ne:
Waaye gët yi dañoo gumba. Dañoo war a seete xol. Naanoon naa. Maa ngi doon noyyi bu baax. Bu jant bi di fenk, 
suuf si dafay yor melow lem. Bégoon naa tamit ci melow lem woowu. 
Lan moo waroon a tax ma am xol bu naqari…Ndoomu buur si toogaat ci sama wet, wax ma ndànk:
Danga war a def li nga ma dig. 
Lan laa la dig?
Xam nga ko… ab sunjuñ ngir samam xar… maa yilif tóor-tóor booba!
Ma genne ci sama jiba nataal yi ma tàmbali woon. Ndoomu buur si seen leen ree, daldi ne:
Sa guy yi, ay suppome lañuy xaw a nurool…
Oh!
Man mi doon tiitaroo sama guy yi!
Sa wel wi… noppam yi… ay béjjén lañuy xaw a nurool… te dañu gudd lool!
Mu daldi reetaanaat. 
Ngóor si, loolu jaaduwul, mënuma woon a nataal lu dul biir yeew ak biti yeew. 
Mu ne ko:
Oh! Dina baax, xale yi xàmme nañu. 
Ma daldi rëdd ak kareyoŋ ab sunjuñ. Sama xol naqari bi ma ko ko wonee:
Danga am ay mébét yu ma xamul…
Waaye tontuwu ma. Mu ne ma:Xam nga, sama wàcc ci Àdduna si… ëllëg lay mat at…
Ginnaaw ba mu ne cell lu yàgg, mu daldi newaat:
Fu jige fii laa wàccoon…
Kanam gi daldi gën a xonq. 
Ma delluwaat am naqar wu doy waar te xamuma lu tax. Waaye ab laaj dikkal ma:
Tandalewoo rekk di doxantu, yaw rekk, lu tolloo ak junniy kilomeetar sa diggante ak dëkk yi, suba ga ma la xamee, booba ak 
léegi mat na juróom-ñetti fan! Danga doon dellu fa nga wàccoon?Kanamu ndoomu buur si gën a xonqati. 
May sikki-sàkka, daldi ci teg ne:
Xay-na, li muy mat at moo tax?…
Kanamu ndoomu buur si dellu gën a xonq. Du tontu mukk ci laaj yi, waaye kanam gu gën a xonq du “waaw” lay tekki, am déet?
Ma ne ko:
Ah! Tiit naa sax…
Waaye mu tontu ma:
Léegi, danga war a liggéey. Danga war a dellu ca sa masin ba. Maa ngi lay xaar fii. Dellusiwaatal ëllëg ci ngoon…
Waaye sama xel dalul woon. Maa ngi doon fàttaliku wel wa. Su ñu la tàggatee, mën na am nga jooy tuuti…Amoon na ci wetu teen bi, miir bu màggat bu xàppatiku. Ca ëllëg sa 
ca ngoon, bi ma wàccee laa seen sama ndoomu buur si toog ca kaw, 
tànk ya di lang. Ma dégg ko muy wax. Mu nga naan:Kon fàttalikuwoo ko? Du fii la dëgg-dëgg!
Keneen dafa ko war a tontu ndax dafa ci teg ne:
Waawaaw! Tey la bés bi, waaye béréb bi du fii…
Ma wey di dox jëm ca miir ba. Gisuma kenn, dégguma kenn ba tey. Waaye ndoomu buur si tegaat ci ne:
Dëgg la kay. Dinga gis fi samay tànk tàmbale ci suuf si. Doo def lu dul xaar ma fa. Dinaa fa dem guddig tey. 
Maa ngi dànde woon miir ba ñaar fukki meetar, ba tey seenuma dara. 
Ndoomu buur si ne cell lu yàgg, daldi ne:
Ndax am nga daŋar ju baax? Wóor na la ne doo ma mettital lu yàgg?
Ma daldi taxaw, sama xol naqari, waaye xamuma ba tey li xew. 
Mu ne:
Léegi, demal sa yoon… Dama bëgg a wàcc!
Ma daldi wàcce samay gët ci taatu miir bi, ma daldi tëb! Xeetu jaan ju mboq ju la mën a faat ci diir bu gàtt a nga fa woon. Li may 
daw lépp, maa ngi dugal sama loxo ci sama jiba ngir génne lawarweer, 
waaye riir mi ma doon def tax na ba jaan ji ne menteñ ci suuf ni 
ndoxu robine muy ŋiis. Mu daldi jaar ndànk ci diggante doj yi ànd ak 
riir mu ndaw mu mel ni mu weñ. Ma agsi ci miir bi, ca saa sa, ngir awu ndoomu buur su weex si ba 
mel ni perkaal. Lii lu mu doon! Dangay wax léegi ak jaan yi!
Ma dindi kolam gu mboq ga mu daawul tàggool. Tooyal kaabaab yi, may ko mu naan. Léegi nag, ñimeetu ma koo laaj dara. Mu ne ma 
jàkk di ma xool, jël loxoom yi laxas ci sama baat. Maa ngi doon yëg 
xolam bi di tëf-tëfi ni picc muy faatu bu ñu ko jamee ak fetal. Mu ne 
ma:Mu ne: “Léegi, demal sa yoon… Dama bëgg a wàcc!”Bég naa ci li nga gis li ñàkkoon ci sa masin. Dinga mën a ñibbi sa 
kërNoo ko xame?
Dama ñówoon ngir yëgal ko sax ne matal naa sama liggéey ni ko kenn foogewul!
Tontuwuma dara ci sama laaj, waaye mu teg ci ne:
Man tamit tey laay ñibbi sama kër…
Ginnaaw bi mu ne ma ak xol bu naqari:
Moo gën a sori… moo gën a jafe…
Yëg naa ne am na lu doy waar lu xew. Ma taf ko ci sama dënn ni ab xale, waaye mu mel ni kuy suux ci ag kàmb te mënuma def dara ngir 
téye ko…Xoolin waa ngi ñàng, gët yi aju:
Maa ngi ak sa xar mi. Te maa ngi ak kees gi ngir xar mi. Te maa ngi ak sunjuñ bi…
Mu daldi muuñ ak xol bu naqari. 
Ma xaar lu yàgg. Ma yëg ne mu ngi gën di tàng:
Ngóor si, danga tiit…
Dafa tiit kay! Waaye mu ngi ree ndànk:
Dinaa gën a tiit bu ngoonee…
Sama yaram wi dee ndax li ma yëg ne bëy wees na mbuus. Ma daldi xam ne sama xol mënul nangu ne dootuma dégg ree jooju. Ci man, 
mu ngi meloon ne ab seyaan ci diggu màndiŋ. Ngóor si, bëgg naa déggaat la ngay ree…
Waaye mu ne ma:
Tey ci guddi lay mat at. Sama biddéew dina feq tiim béréb ba ma daanu woon daaw…
Ngóor si, mbiru jaan, ndaje ak biddéew yooyu yépp, ndax du gént gu naqari rekk, am déet…Waaye tontuwul ci sama laaj. Mu ne ma:
Li am solo, deesu ko gis…
Dëgg la kay…
Dafa mel ni tóor-tóor ba. Soo bëggee tóor-tóor bu nekk ci ab biddéew, dafay neex sooy xool asamaan si bu guddee. Biddéew yépp 
dañuy tóor-tóor. Dëgg la kay…
Dafa mel ni ndox mi. Mi nga ma joxoon ma naan dafa mel ni misig ndax póli ba ak goj ba… yaa ngi koy fàttaliku… neexoon na…
Dëgg la kay…
Bu guddee, nanga xool biddéew yi. Sama kër dafa tuuti lool ba duma la mën a won sama bos. Noonoo gën. Sama biddéew, benn ci 
biddéew yi lay doon ci yaw. Kon biddéew yépp ngay bëgg a xool… 
Yépp say xarit lañuy doon. Te dinaa la jox ab neexal…Mu reetaanaat. 
Ah! ngóor si, ngóor si, bëgg naa dégg ree jooju!
Loolu sax mooy samab neexal… dafay mel ni ndox ma…
Loo bëgg a wax foofu?
Nit ñi dañu am ay biddéew yu bokkul. Ci ñiy tukki, biddéew yi ay tegtal lañu. Ci ñeneen ñi, ay xóoyantaay lañu. Ci ñeneen ñi am 
xam-xam, ay jafe-jafe lañu. Ci sama jaaykat ba, wurus lañu. Waaye 
biddéew yooyu yépp a ngi ne cell. Yaw, dinga am biddéew yu melul ni 
yu kenn. Loo bëgg a wax foofu?
Booy xool asamaan si guddi, dafay mel ni biddéew yépp ay reetaan ndax ci benn ci ñoom laa dëkk, ndax ci benn ci ñoom laay reetaane. 
Yaw, dinga am biddéew yuy reetaan!Mu daldi reetaanaat. Te boo dëfalee sa bopp (nit dafay dëfal boppam saa su nekk), 
dinga bég ci li nga ma xam. Sama xarit ngay doon saa su nekk. Dinga 
bëgg a reetaanandoo ak man. Te yenn saa yi dingay ubbi sa palanteer 
noonu rekk ngir dab sa bànneex… Te sa xarit yi, bu ñu la gise ngay 
xool asamaan si di reetaan, dinañu jaaxle. Bu booba, nanga leen ne: 
“Dëgg la, biddéew yi dañu may reetaanloo saa su nekk!” Te dinañu 
foog ne danga dof. Dinaa la nax, nax yu metti…Mu daldi reetaanaat. 
Dina mel ni joxuma la ay biddéew waaye ay keseŋ-keseŋ yuy reetaan…
Mu daldi reetaanaat ba yàgg mu ne tekk:
Bu guddee… ma ne… bul ñów…
Duma tàggoo ak yaw. 
Dinaa nuru ku am lu koy metti… dinaa xaw a nuru kuy faatu. Noonu la. Bul ñów xool loolu, jaru ko…
Duma tàggoo ak yaw. 
Waaye dafa jaaxle woon. 
Dama la wax loolu… jaan jee tax tamit. Bëgguma mu màtt la… Jaan yi dañu soxor. Mën nañu màtte ngir seen bànneex…
Duma tàggoo ak yaw. 
Waaye, am lu dalal xelam:
Wànte duñu am daŋar ñaareelu màtt-màtt bi…Guddi googu, gisuma ko muy dem. Dafa yolliku ndànk. Ba ma ko 
dabee, mu ngi doon waaxu, waaxu mu dëgër. Dafa ma ne rekk:Ah! yaa ngi fi…
Mu daldi jàpp sama loxo. Waaye xelam jaxasoowaat:
Waroo woon a ñów. Dinga am tiis. Dinaa mel ni ku faatu, waaye du doon dëgg…Man ma ne cell. 
Xam nga. Dafa sori lool. Mënuma yóbbaale jëmm jile. Dafa diis lool. Man ma ne cell. 
Waaye dina mel ni àkk wu màggat wu ñu sànni. Àkk yu màggat yi tiisuñu…Man ma ne cell. 
Mu xaw a yoqi. Waaye mu gën a góor-góorlu:
Xam nga, dina baax. Man tamit dinaa xool biddéew yi. Biddéew yépp, ay teen ak póli yu xumaag lañuy doon. Biddéew yépp dinañu 
ma may ma naan…Man ma ne cell. 
Dina neex lool! Dinga am juróomi téeméeri milyoŋi keseŋ-keseŋ, dinaa am juróomi téeméeri milyoŋi teen…Moom tamit, mu daldi ne cell, ndax dafa doon jooy…
Fee la. May ma ma def ab jéego man doŋŋ. 
Mu daldi toog ndax dafa tiitoon. Mu newaat:
Xam nga… sama tóor-tóor ba… maa ko yilif! Te dafa néew doole lool! Te dafa muusul dara. Ñeenti dég yu tekkiwul dara la am ngir 
aar boppam ci lépp…Man ma daldi toog ndax mënatumaa taxaw. Mu ne:
Mu ngi noonu… Jeex na tàkk…
Mu xaw a sikki-sàkkawaat, daldi jog, def benn jéego. Man mënuma woon a yëngu. 
Amul lu dul ag melax gu mboq ci wetu waqam. Mu ne tekk ab diir. Yuuxuwul. Mu daanu ndànk ni garab di daanoo. Deful sax am 
riir ndax suuf si. 
Booba ak léegi mat na dëgg-dëgg juróom-benni at… Musaguma 
nettali loolu. Sama xarit yi ma fi giseel bég nañu lool bi ñu ma gisee 
may dund. Sama xol neexul woon waaye maa ngi leen doon wax ne: 
“Coono bi la…”Léegi xaw naa giif. Maanaam… du ba mu jeex tàkk. Waaye xam 
naa xéll ne dellu na ca palanetam ndax, ba jant bay fenk, gisatuma 
jëmmam ja. Du woon jëmm ju diis lool… Te bu guddee bëgg naa 
di déglu biddéew yi. Dafa mel ni juróomi téeméeri milyoŋi keseŋ-
keseŋ…Mu daanu ndànk ni garab di daanoo. Waaye noonu mbir mu doy waar daldi xew. Sunjuñ bi ma nataalal 
ndoomu buur si, dama ci fàtte dolli seelu der wi! Du ko mus a mën 
a takkal xar ma. Noonu ma laaj ci samam xel: “Lu xew ca palanetam 
ba? Mën na am xar ma dafa lekk tóor-tóor ba…”Yenn saa yi ma xalaat ne: “Déedéet kay! Guddi gu jot, ndoomu 
buur si dafay dëpp ak leget tóor-tóoram ba, te dafay wattu bu baax 
xaram ma…” Ma daldi bég. Te biddéew yépp a ngi ree ndànk. Yenn saa yi ma xalaat ne: “Bés du ñàkk suñu xel génn ci, musiba 
am! Ag ngoon mën na fàtte leget ga, walla xar ma génn ndànk 
guddi…” Keseŋ-keseŋ yépp daldi soppaliku ay rangooñ!…Loolu kumpa gu réy la. Yeen ñi sopp ndoomu buur si tamit, ni 
man, dara yemul ak, ngeen xam ne, fenn ci àdduna, fu kenn xamul, 
ndax am xar mu nu xamul, lekk na walla lekkul ab roos…Xoolleen asamaan si. Ngeen laaj seen bopp: “Ndax xar ma lekk na 
walla lekkul tóor-tóor ba?” Ngeen gis ni lépp ay soppiku…Te menn mag du mus a xam ne loolu am na solo lool!Ci man, foofu mooy béréb bi gën a rafet, bi gën a tiis tamit 
ci àdduna. Béréb bi benn la ak ba ca xët mi jiitu, waaye 
dama ko nataal beneen yoon ngir won leen ko bu baax. 
Ndoomu buur si fii la feeñe ci Àdduna si, fii la réere. Xoolleen bu baax béréb bii ngir mu wóor leen ne 
dingeen ko xàmme, bés bu ngeen demee Afrig, ca màndiŋ 
ma. Te su fekkee jaar ngeen fa, maa ngi leen di ñaan, buleen 
yàkkamti, xaarleen tuuti ca suufu biddéew ba tembe! Su 
ab xale ñówee ci yeen, su reetaanee, su amee karaw gu 
mboq, su fekkee du tontu bu ñu ko laajee, dingeen xam 
xéll kan la. Kon nangeen laabiir! Buleen ma bàyyi ak xol 
bu naqari: bindleen ma ngir wax ma ne dellusi na…
Kàddug Bindkat biCi Nettalib Yeesu jéem naa boole lépp, ci lu nekk xaaju Injiil yu tudd Macë, Màrk, Luug ak Yowaana
ngir mu nekk benn nettali bu ñu mana dégg. Ci dëgg-dëgg ñaari liggéey moo fi am. Ci bu jëkk Nettalib Yeesu bi nga wara déglu ci ordinaateer am
na. Nettali bii benn listu aaya yi la. Waaye àppu Biibal Onliin ójo mooy aaya lépp rekk la ordinaateer
mana sotti ngir nga man koo déglu. Te aaya yi mana ànd rekk ñoo mana nekk ci list bi. Léeg-léeg am
na ay anam yu ndaw ci benn aaya ci Macë, Màrk, Luug walla Yowaana li nga bëgg dugg ci list bi. 
Waaye lu des ci aaya bi mënul ànd ak aaya bi ñu tànnoon mu jiitu ko walla mu topp ci. Naka noonu
am na ay anam yu ndaw yu feeñul ci nettali bi nga déglu. Walla léeg-léeg wolof bi jaaduwul tuuti
ndaxte aaya yi ñu boole ànduñu ba mat sëkk. Waaye ba tey yaakaar naa ne nettalib Yeesu neex na
déglu. Beneen liggéey bi mooy nettali bi ñu bind ngir nu man koo jàng. Nettalib Yeesu bii boole na bépp
anam bu nekk ci Macë, Màrk, Luug ak Yowaana ngir nga mana gis lépp li nu Yàlla wàcceel ci dundu
Yeesu Almasi bi. Jàng ko moo wara tax nga mana gis bu leer ni Yeesu meloon bi mu nekkee ci àddina
si. Waaye war nga xam ne Nettalib Yeesu wuutuwul Injiil. Yàlla ci xelam ak ci xam-xamam wàcce
na Injiil noonu. Nettalib Yeesu liggéeyu nit doõõ la ngir mu dimbali nu, nu gëna dégg dundu Kirist. Ci Nettalib Yeesu dama jéemoon benn-bennal li amoon ci dundu Kirist, li ko dale ca ndoorte la ba ca
muj ga. Waaye war nga xam itam ne gis-gisu nit bokk na ci lu bare. Ndaxte am na ay nettali ci biir
Injiil yoo xam ne waxuñu dara ngir ñu mana xam fan la amoon ak kañ la amoon. Te ñi bindoon Injiil
binduñu ko ngir benn-bennal li amoon ci dundu Kirist, li ko dale ca ndoorte la ba ca muj ga. Boole
nañu ay nettali yoo xam ne bokkuñu jamono ndaxte niroo nañu xalaat, rawatina Macë. Soo seetee yeneen Nettalib Yeesu yu mel ni bii ci làkku tubaab dinga gis ne nettali bu ne dafa wuute
ak moroomam. Doo gis ñaari nettali sax yu bokk gis-gis ci lépp. Ci muj ga lenn rekk moo am solo. 
Mooy lii. Lépp li ñu jàng ci Injiil (ak ci Nettalib Yeesu) amoon na te kañ la amoon te fan la amewoon
amul solo ci sunu ngëm walla sunu dox ci Boroom bi Yeesu. Naka noonu ci sama gëstu gënaloon naa Màrk, ba noppi Luug ba noppi Macë ngir ma xam kañ la
nettali ba amoon. Yowaana moom barewul lu mu bokk wax ak yeneen ñetti xaaju Injiil. Seet naa itam
bu baax anam yi ci biir wax bu boole nettali ya ak lu ko jiitu walla lu ko topp ba xam ndax dina ma
dimbali ci teg nettali ba ci plaasam. Xëy-na dina am ñoo xam ne dinañu ci gis dara lu ñu ci bëgga nemmat. Wax naa ba noppi ne gis-gisu
nit bokk na ci liggéey bi. Naka noonu werante man na ci am. Damay gis ñaari palaas walla ñett foo
xam ne nemmat gëna mana am. Benn mooy ñaata at la Yeesu dox ci liggéeyam ci àddina si. Ñaareel
ba mooy ñaata yoon la Simoõ Piyeer weddi Yeesu. Te ñetteel ba mooy ci ban at la Yeesu juddu te ban
at la dee. Ci sama kaw gëstu am na lu ma xalaat ci laaj yi, te léegi nag dama bëgg tekki lu tax. Waaye
su fekkee ne am nga beneen gis-gis war nga xam ne laaj yi amuñu solo ngir ñu topp Yeesu walla ci
sunu ngëm. Na ku ne gëstu bu baax ba xam lu tax mu jàpp ci li mu gëm. Te mu jox ñeneen ñi bokkul
ak moom gis-gis seen cér te ànd ak ñoom ci mbëggeel gu mat sëkk. Diiru liggéeyamCi Nettalib Yeesu bii dinga mana gis ne damay séddale lépp li Yeesu defoon ci diirub ñeenti at ak
genn-wàll. Waaye du ñépp ñoo ko gise noonu. Ci biir gëstukatu Injiil am na ñoo xam ne ñu yaakaarne lépp dafa amoon ci menn at. Ñeneen ñi xalaat ne ñaari at la Yeesu defoon liggéeyam ci àddina si. 
Ñeneen ñi nag ñetti at lañu jàpp. Ñu gëna bare sax yaakaar nañu ne ñetti at la Yeesu doxoon ci
liggéeyam. Lu tax nag man ma jàpp ci ñeent? Lii a tax. Ñi gëna bare ci boroomi xam-xam Injiil xalaat nañu ne ñaari at ñoo doxoon diggante ñaari bésu Mucc
ya Yowaana ci wax ci (Yow 2:13; 6:4). Maanaam diggante jamono ja Yaxya sóobee Yeesu ci ndox
ba bés ba Yeesu barele mburu ma ngir mbooloo mu tollook juróomi junni góor. Maanaam amoon na
benn bésu Mucc boo xam ne Yowaana waxu ci dara. Bésu Mucc boobu, mooy ñaareelu bésu Mucc ba ci biir diirub liggéeyu Yeesu, te man nañu ko gis ci
Lu 6:1. Li ñuy firi ni “benn bésu noflaay” ci Lu 6:1 dafa wax ne tembe ci Gereg “ñaareelu bésu
noflaay bu jëkk ba”. Boroomi xam-xam yi yaakaar nañu ne dafa wax ci bésu noflaay bi topp ñaareelu
fanu Màggalu Mburu ya amul lawiir, ci kaw ni ñu lime juróom ñaari bési noflaay yi ba màggalu
Pàntakot. Maanaam, bésu noflaay ya yu topp ci bésu Mucc ba. Gis nañu itam ne tool yi ñor nañu. Ci Israyil, tooli lors yi ñu ngi daan ñor ci weeru awril te tooli bele yi daan ñor
ci weeru me. Naka noonu xam nañu ne Yeesu demul woon Yerusalem ngir Màggalu bésu Mucc ba
at boobu ndaxte nettali bi ma nga xewewoon ca diiwaanu Galile. Naka noonu bésu Mucc ba nu gis
ci Yow 6:4 mooy ñetteel ba. Ay boroomi xam-xam yu bare yaakaar nañu ne lépp li des ci nettalib Yeesu amoon na ci benn at ci
gannaaw bésu Mucc boobu. Danu koy wax ndaxte Yowaana waxu ci beneen bésu Mucc bu dul bés
bi ñu daajoon Yeesu ca bant ba. Waaye soo seetee bu baax benn at dafa xat ngir lépp
li Yeesu defoon ak fépp fu mu demoon. Yeesu wër na Galile ay weer ba noppi diiwaanu Fenisi ak
Fukki Dëkk yi. Ci weeru oktoobar ak muju desàmbar ñu fekk Yeesu ca Yerusalem, ba noppi mu dem
toog ay weer ci Pere. Gannaaw loolu Yeesu dellu na Galile di fa wër di waare. Luug ne na gannaaw
gi, mu tàmbali jëm Yerusalem mu wër Yude, Samari, ak Galile ci diiru ay weeri weer, te dem ay dëkk
yu bare. Yeesu yónni na lu ko jiitu 72 taalibe yu dem ñaar-ñaar ngir waajal ñëwam. Naka noonu xam
nañu ne dëkk yi mu ganesi woon bare woon nañu lool. Am na itam benn màndarga bu ndaw bu wone ne xëy-na am na benn bésu Mucc bu ñu waxul ci
Yowaana. Benn bés laajkati warugaru kër Yàlla ga ca Kapernawum laaj nañu Yeesu mu fey warugaru
kër Yàlla ga. Waa Galile dañu doon fey warugar boobu lu jiitu bésu Mucc ba ngir ñi yor
xaalis ba man koo yóbbu Yerusalem ca màggal ga. Ndegam ca Kapernawum la Yeesu sancoon di
dëkk, naka noonu ca Kapernawum mu war faa fey warugaram. Ci anamu nettali ba, bésu Mucc ba
nu gis ci Yow 6:4 weesu na bu yàgg. Tamit ci gannaaw bésu Mucc boobu Yeesu génnoon na te
duggaat Kapernawum ay yooni yoon. Naka noonu warugar bi ñu ko laaj bokkul ci bésu Mucc boobu. 
Te bésu Mucc ba ñu reyoon Yeesu dafa sore. Naka noonu dañu yaakaaroon ne amoon na beneen bésu
Mucc ci seen diggante, xëy-na bi Yeesu demee tukki ci bëj-gànnaar ba te mu soppaliku ndam jolli ci
moom. Tamit benn bés waa Galile ya ñëw jox Yeesu benn xebaar ci lu jëm ci ay waa Galile yu Pilaat reyoon
ca Yerusalem ci benn ci màggalu Yawut yi ci fan yooyu. Yeesu demul woon màggal
googu. Bu dul woon noonu duñu ko ko wax ndax dina fekk mu xam ko ba pare. Waaye xam nañu bu
wóor ne ci ñetteelu at mi Yeesu demoon na Yerusalem ngir màggalu Mbaar ya ak màggalu
bés ba ñu sellale kër Yàlla ga. Naka noonu màggal gi ñu wax ci ñeenteelu
at ma la amoon bu dee màggalu bésu Mucc ba, Pàntakot walla Mbaar ya. Yeesu moo tontu woon waa Galile ak benn léeb buy misaal liggéeyam. Yeesu ci léeb bi
mengale na liggéeyam ci biir Bànni Israyil ak genn garab gu meññul. Mu ne ñetti at lañu xaaroon
meññeef yi waaye amul dara. Yeesu waxul ñaari at, waaye ñetti at la waxoon. Te mu ne dinañu ko
may meneen at, maanaam ñeenti at lépp. Loolu lépp moo tax ma gëm ne ñeenti at la Yeesu defoon liggéeyam. Waaye ci muj ga amul solo su
fekkee ne ñaari at, ñetti at walla ñeenti at la woon. Piyeer mi weddi YeesuBoo boole lépp lu nekk ci Macë, Màrk, Luug ak Yowaana dinga daje ak jafe-jafe bu réy, mooy ni
Simoõ Piyeer weddee woon Yeesu. Macë, Màrk, Luug ak Yowaana ku nekk bind na ci Simoõ Piyeer
weddi na Yeesu ñetti yoon, te ku nekk bind na ci ban anam la ñetti weddi yi amewoon. Waaye seeni
wax ànduñu. Loolu mooy sunu jafe-jafe. Soo boole li Macë, Màrk, Luug ak Yowaana bindoon ëpp
na ñetti yoon la Simoõ Piyeer weddi woon Yeesu. Macë bind na ne Simoõ Piyeer weddi na Yeesu ci kanamu benn mbindaan bu ñëwoon ci moom ci ëttu
këru Kayif ga, ba noppi ci kanamu beneen mbindaan ca bunt ba, ba noppi ci kanamu ñeneen ñu ñu
tuddul. Màrk moom génn na ne Piyeer weddi na Yeesu ci kanamu benn mbindaan ca ëtt ba féete suuf, ba
noppi beneen yoon ci kanamu mbindaan ba, ba noppi ci kanamu ñeneen ñi fa nekkoon. Luug bind na ne Piyeer weddi na Yeesu ci kanamu benn mbindaan ca ëtt ba, ba noppi ci kanamu kenn
ku ñu tuddul, te benn waxtu gannaaw ga keneen ku fa nekkoon. Yowaana bind na ne Simoõ Piyeer weddi na Yeesu ci kanamu mbindaan muy wottu buntu këru Anas
bala mu dugg ci biir; ba noppi kenn ci ëtt ba ca wetu taal ba, ba noppi ca këru Kayif ci kanamu menn
mbokku ka Piyeer coroon noppam. Naka lanu leen di boole? Am na ñoo xam ne dañuy jéema wone ne waxu ku nekk benn la. Waaye sas
woowu jafe na. Ndax amunu beneen bunt? Yaakaar naa ne beneen bunt am na. Soo seetee bu baax dinga gis ne ñaari yoon la Yeesu artu Simoõ Piyeer ne, moom dina ko weddi ñetti
yoon. Ci bu jëkk, Yeesu waxoon na ko ca bérab ba ñu defare woon seen reeru Màggalu bésu Mucc. Ba noppi Yeesu waxaat
ko bi ñuy dem ca tundu Oliw ya ne Piyeer dina ko weddi bala ginaar di sab ñaareelu yoon. Naka noonu xëy-na Yeesu waxoon na Piyeer ne moom dina ko weddi ñaari yoon
ñetti yoon, mooy juróom benni yoon. Ñetti yoon bala ginaar a sab wenn yoon, ba noppi beneen ñetti
yoon bala ginaar a sab ñaareelu yoon. Te am na ci Injiil firnde ci loolu ci kayiti Gereg bu gëna màggat bi ñu am. Gisuñu ko ci bépp kayitu
Gereg moo tax indiwuñu firnde bi ci firi Wolof. Ci gereg (Textus Receptus ak yeneen) ne na ca gannaaw ba Piyeer weddi Yeesu yoon wu jëkk wa “Mu daldi génn, dem ca buntu kër ga. Te genn ginaar sab. ” (kai alektwr efwnhsen). Am
na itam yeneen kayitu Gereg fu wax bi feeñul. Waaye ñu yaakaar ne baat bi “genn ginaar sab” dëgg
la te wara fa nekk ndaxte:Ci Mr 14:30 Yeesu ne na ginaar dina sab ñaari yoon. Ci Mr ne na “ginaar a sab ñaareelu yoon”. Duñu ko wax su fekkee ne yoon wu jëkk
amul woon. Ci Nettalib Yeesu bi ginaar gi sabee wenn yoon gannaaw bi Piyeer weddee Yeesu ñetti yoon yu jëkk
yi (ñaar yi nekk ci Yowaana ak benn bu nekk ci Macë, Màrk ak Luug) ba noppi mu sab ñaareelu yoongannaaw beneen ñetti weddi. At yi Yeesu juddu te deeCi ban at la Yeesu juddu? Ban at la Yeesu tàmbali liggéeyam? Te it ca ban at la Yeesu dee ca bant
ba? Ci dëgg-dëgg xamuñu ko bu wóor. Injiil ne na Yeesu dafa juddu bi Erodd bu mag ba nekkee buur. Tamit gis nañu ne Erodd faatu na
gannaaw ba Yuusufa dawee yóbbaale Maryaama ak Yeesu Misra. Erodd dee na weeru
tubaab bi ñuy tudde mars ci atum tubaab 4 j. K. (j. K. mooy tënku lu jiitu Kirist). Naka noonu Yeesu
juddu na atum tubaab 5 walla 6 j. K. . Yeesu dafa tàmbali liggéeyam tuuti gannaaw jamono ji Yaxya feeñee. Yaxya feeñu na waa bànni
Israyil ca fukkeelu at ma ak juróom ci nguuru Tibeer Sesaar, buuru Room. Tibeer Sesaar
moo jot nguuram ci weeru ut ci atum tubaab 14 g. K. (g. K. mooy tënku gannaaw Kirist). Waaye am
na werante ci ni ñu lime ati nguuram yi. Ci bu jëkk Tibeer Sesaar dafa bokkoon nguur ak Ogust
Sesaar diggante atum tubaab 12 / 13 g. K. ba Ogust dee ca 14 g. K. Naka noonu am na ñuy sukkandiku
ci 12 g. K. . Waaye ñu gën bare ci boroomi xam-xam yi gëm nañu ne ci 14 g. K. lañu wara sukkandiku. Ubbite Gi1. Turu Nettali bi (Mk 1:1)Mk Xibaaru jàmm1 bu Yeesu Kirist, Doomu Yàlla2, nii la tàmbalee. 2. Yeesu Kirist moo di Kàddu gi ak leer gu wóor gi (Yow 1:1-18)Yow Ca njàlbéen ga3 fekk na Kàddu gi4 am, te Kàddu gi ma nga woon ak1 Mk 1:1 Xibaaru jàmm, maanaam xibaar bu baax bu jëm ci mucc gi am ci Yeesu Kirist. 
2 Mk 1. 1 Doomu Yàlla: Bi ñu déggee ne Yeesu Almasi bi mooy doomu Yàlla, am na ñi
xalaat ne loolu moo tekki ne Yàlla dafa am soxna ba am ci doom. Astafurlaa! Yàlla jurul
kenn mukk te kenn juru ko. Tur bi ‘Doomu Yàlla’ waxin la. Te jafewula dégg. Su fekkee ne
ab waa Senegaal dem Gànnaar dinañu la tudd ‘doomu Senegaal’. Ndax loolu tekki na ne
Senegaal moo la jur? Déedéet! Moo tekki ne Senegaal nga bawoo, fa nga jóge. Tur bi
‘Doomu Yàlla’ waxin la, ngir wone ne Yeesu ci Yàlla la bawoo. Moo ràññale ko ak ñeneen
ñépp. Nit sosul tur bi. Yàlla moo ko teg ci xelu yonentam Daawuda bi mu bind ci Sabóor
ci lu jëm ci Almasi bi nara ñëw “Ma biral dogalu Aji Sax ji: Mu ne ma: « Yaa di sama doom,
maay sa baay tey. »” (Sab 2:7) Gannaaw loolu Yàlla yónni na malaakaam Jibril ca janq
bu tudd Maryaama ngir yégle ne dina am doom ci kàttanu Yàlla. Mu ne ko: “« Dinga ëmb,
jur doom ju góor; nanga ko tudde Yeesu. Ku màgg lay nekki, te dinañu ko wooye Doomu
Aji Kawe ji. Boroom bi Yàlla dina ko jébbal nguuru Daawuda maamam. »” (Lu 1:31-32). 
Ñetteel bi yoon nu daje tur bi, ci gémmiñu Yàlla la bawoo ci bés bi Yaxya sóoboon Yeesu
ci ndox. (Lu 3:22). Yàlla jurul Yeesu waaye moom ci boppam moo dogal ne Yeesu mooy
jenn doomam ji mu am képp. 
3 Yow 1:1 Njàlbéen ga: Njàlbéen ga, maanaam jamono ja amoon laata Yàlla sakk àddina
si, jamono joo xam ne dara amul woon lu dul Yàlla (Ge 1:1). 
4 Yow 1:1 Kàddu gi: Ca jamono Yeesu Yawut yi ak Gereg yi amoon nañu ay xalaat yu
bare ci li ñu tudde woon ‘Kàddu gi’. Yawut ya xalaat nañu ci lu nekk ci téereb Njàlbéen ga,
saar benn, fa Yàlla waxe te lépp di am. Kàddu gi nekkul woon am xalaat walla ab coow
kese, waaye ab jëf walla ag kàttan la woon. 
Wolof yi xalaat nañu ne wax man na am kàttan itam ni ñu ko gise ci léebu Wolof biy wax
ne: ‘Wax, soxu fetal la, su rëccee, dabu ko wees. ’ Yàlla sàkkoon na lépp jaarale ko ci
kàddoom. Yawut yi boole ci itam ‘Xel-mu-Rafet’ mi ñu gis ci xaajub Téerey Yàlla bi ñuy
tudde ‘Kàddu yu Xelu yi’. Xel-mu-Rafet moomu mooy lenn luy dund te jóge ci Yàlla. 
500 at lu jiitu jamono Kirist amoon na ab Gereg bu doon boroom xam-xam. Erakalitus la
tuddoon te dëkkoon Efes (dëkk ba ñu bindewoon téereb Yowaana). Mu jàngaloon ne
‘Kàddu gi’ (lógós ci gereg) mooy xel walla xalaatin walla su la neexee sago si nekk fépp
te yilif lépp ci àddina si te tax lépp am solo. Mooy itam lu tax nit ràññe lu baax ak lu bon. 
Xalaat boobu law na ci Gereg yi ba ca jamono Injiil. 
Amoon na ab Yawut ci Alegsàndiri ca jamono Kirist bu tuddoon Filo. Ab boroom xam-xamUbbite giYàlla, te Kàddu gi Yàlla la woon. Moo di ki nekkoon ak Yàlla ca njàlbéen
ga. Ci moom lañu sàkke lépp. Amul dara lu ñu sàkk lu jaarul ci moom. Ci
moom la dund5 nekk, te dund googu mooy leeral nit ñi. Leer gi feeñ na ci
biir lëndëm, te lëndëm gi jàppu ko. Yàlla yónni woon na nit ku ñu naan
Yaxya6. Kooku ñëw na, doon ab seede, ngir wax ci mbirum leer gi. Ñëw
na ngir ñépp dégg li mu wax te gëm. Moom ci boppam du woon leer gi,
waaye ñëw na ngir seedeel leer gi. Kàddu googu mooy leer gu wóor, giy ñëw ci àddina te di leeral nit ku
nekk. Ci àddina la nekkoon, àddina si ñu sàkk jaarale ko ci moom, te
àddina xamu ko. Ñëw na ci réewam, te ay ñoñam nanguwuñu ko. Teewul
ñi ko nangu te gëm ci turam, may na léen, ñu am sañ-sañu nekk doomi
Yàlla. Ñooñu judduwuñu ci deret7 walla ci bëgg-bëggu yaram, walla ci
coobarey nit. Ñu ngi juddu ci Yàlla8. bu réy la woon ku doon gëstu ba boole xam-xamu Gereg yi ak xam-xamu Yawut yi. Moom
itam jàngalewoon ne ‘lógós’ mooy xel walla xalaatinu Yàlla, te mooy lu jëkka am ci àddina,
te ci moom la Yàlla sàkke lépp. Tamit jaarale ko ci ‘lógós’ la Yàlla indee tëralin ak teggin
ci àddina si te tàmpe xelu nit ba tax mu mana xalaat te mana xam. 
Yowaana ci baatu ‘Kàddu gi’ (lógós) boole na xalaati Yawut yi ak xalaati Gereg yi waaye
matal na ko ak yeneeni xalaat yu bees. Te ‘Kàddu googu’ doon nit. Naka noonu ‘Kàddu
gi’ waxin la ngir wone ni Yeesu bokke ci Yàlla ak ni mu ëppe nit. 
Alxuraan itam tudde na Iisaa Almasi bi ‘Kàddu gi jóge ci Yàlla’ ci saar 3:39,45; 4:171; ak
19:34. 
5 Yow 1:4 dund: ‘Dund’ ak ‘leer’ moo doon ay xalaat yu amoon solo ci diine Yawut yi, ak
ci diiney ak xam-xamu Gereg yi. Ci téere Yowaana, ‘dund’ ëpp na bakkan bi nu am ci
àddina si. Mooy dund gu dul jeex gu nu mana am ci Yàlla jaarale ko ci Kirist. Yemul ci giiru
dund. Dafa wax itam ci naataangeg dund, ci baaxaayam. 
6 Yow 1:6 Yaxya: Yaxya, doomu Sakari ak Elisabet (Lu 1:57-66), mooy yonent bi Yàlla
yónni ci bànni Israyil, ngir ñu tuub seeni bàkkaar, teeru Almasi bi te nangu njàngaleem. 
Juddu na daanaka 6 weer laata Yeesu juddu. Ñëw na ànd ak xel mi ak doole ji yonent
Yàlla Ilyaas amoon (Mc 11:14). Ca màndiõu Yude la waare, sol mbubb mu ñu ràbbe
kawaru giléem, takk geñog der ci ndiggam. Ay njéeréer la doon dunde ak lem (Mc 3:4). 
Erodd takkoon na Erojàdd jabaru Filib magam, te Yaxya daan ko wax: « Jaaduwul nga
denc ko. » Loolu moo tax Buur bi Erodd Antipas tëj na Yaxya kaso. Ay weer gannaaw ga
dagg nañu boppam ca kaso ba. 
7 Yow 1:13 Juddu ci deret: Nit ci yeneen jamono gëmoon nañu ne lumb wa (maanaam
liir bu tuuti ci biiru yaayam), ci deretu góor ju boole ak deretu jigéen la soqikoo. Naka
noonu juddu ci deret mooy juddu buy jaar ci ëmb, buy am ndax bëgg-bëgg yaram ak
coobare nit. Juddu ci jigéen ju ëmboon kese taxul nga bokk ci doomi Yàlla. 
8 Yow 1:13 Juddu ci Yàlla mooy soppiku buy Yàlla def ci nit ku gëm Yeesu. Nettalib YeesuKàddu gi ñëw, doon nit9, dëkk ci sunu biir10. Gis nañu ndamam, mu fees
ak yiw ak dëgg11, ndam li Baay bi jox jenn Doomam ji mu am kepp. Yaxyaa ngi koy seedeel te yégle na lii; nee na: « Moo taxoon ma wax ne:
“Dina ñëw sama gannaaw waaye moo ma gëna màgg, ndaxte nekk na laata
may juddu. ” » Kàddu gi fees na ak yiw, te nun ñépp jot nanu ci sunu wàll,
mu barkeel nu ay yooni yoon. Ndigali Yàlla yi, ci gémmiñu Musaa lañu
léen jaarale; yiw wi ak dëgg gi, Yeesu Kirist moo ko indaale. Kenn masula
gis Yàlla, waaye Bàjjo bi, di Yàlla te nekk ak Baay bi, moo ko xamle. 3. Cosaanu Yeesu ci wàllu jëkkëru yaayam (Mc 1:1-17)
Mc Lii mooy cosaanu Yeesu Kirist12, sëtu Daawuda13, sëtu Ibraayma14. 9 Yow 1:14 Kàddug gi ñëw, doon nit: Bi Yawut yi ak Gereg yi déggee wax ji « Astafurlaa,
céy jii wax! » lañu waroon tontu. Ci Yawut yi xalaat buy sosal Yàlla la woon. Te Gereg yi
xeeb nañu saayir. Yaram bi, lu bon la, ab kaso fu ñu ci tëj sunu bakkan, ab bàmmeel lu
téye xel mi. Lu bokk ci baatin rekk a baax. Naka noonu xalaat ne ‘lógós’, li bokk ci baatin,
doon nit te bokk saayir, xalaat buy gennliku léen la woon. 
10 Yow 1:14 dëkk ci sunu biir, gis nañu ndamam: Ci kàllaama geregu Injiil baat bi ñu firi
‘dëkk’ ci ‘dëkk ci sunu biir’ dëgg-dëgg mooy ‘dëkk ci ab xayma’. Bi Bànni Israyil génnee
Misra ca jamono Musaa, Yàlla sant na léen ñu defar ab xayma, buy nekk màggalukaay. 
Yàlla sellal na xaymab ndaje mi, ngir dëkk ci seen biir. Yàlla soxlawul xayma ba, waaye
bëggoon na misaal di jàngle dara jaarale ko ci xayma boobu. Tamit ca jamono jooju Yàlla
doon na feeñ ca aw niir wu taxaw, ba nit ñi gis leeru Aji Sax ja, mooy ndamam. Xayma
ndaje biy misaale fu Yàlla dëkk ak ndamam dañuy ànd. Gannaaw ga boole nañu ndamu
Yàlla ak kër Yàlla ga ca Yerusalem. Naka noonu bi Yowaana waxee ne ‘Kàddu gi’ walla
‘lógós’ ñëw na dëkk ci biir doomi Aadama yi dafa nuy fàttaliku ni Yàlla doon dëkke ci biir
bànni Israyil ca jamono Musaa te fàttaliku nu itam ndamul Yàlla. 
11 Yow 1:14 yiw ak dëgg: Baat bi ñu firi fi ‘yiw’ soqikoo na ci benn baat ci làkku Yawut ba
(çñã ‘xësëdd’) buy boole 3 xalaat: mbëggeel, laabiir walla yërmande, ak doole. Te li ñu firi
‘dëgg’ moo soqikoo ci beneen baat bi làkku Yawut ba (àîú ‘emett’) buy wax ci dëgg
diggante nit ñi, maanaam takkute ak sàmm kóllëre. Mooy ku wóor ci wax, ak ci jëf ci
diggante yi mu am ak nit ñi. Ñaari baat yooyu ëmb nañu kóllëre gi Yàlla defoon ak Israyil. 
12 Mc 1:1-17 cosaanu Yeesu: Macë limul maami Yeesu yépp. Tëb na ay maam ba des
3 yoon 14 maam ya. Limkati cosaan ya daan nañu ko defe noonu. Itam limkati cosaan
faraluñoo lim turu jigéen ñi ci cosaan ya (maanaam limu giir ba), rawatina ku mel ni Tamar,
Raxab, Ruut walla Batseba, soxnas Uri. Macë limul jigéen ñu siiw ni Saarata soxnas
Ibraayma walla Rebeka soxnas Isaaxa walla Leya ak Rasel ay soxnay Yanqóoba. Waaye
boole na ay jigéen ña dul Yawut te juunuunu ni Tamar mi ëmb ndax njaaloo (Ge 38:1-30),
Raxab mi nekkoon ab gànc (Jos 2:1-23; 6:17, 22-25), Ruut benn waa Mowab (Ru 1:1-
4:22) ak Batseba (2Sa 11:2-12:25; 1Ki 1:11-31). Buur bi Daawuda njaaloo na ak Batseba,Ibraayma moo jur Isaaxa; Isaaxa jur Yanqóoba; Yanqóoba jur Yuda ak i
doomi baayam; Yuda, Peres ak Sara ci Tamar; Peres Esron, miy baayu
Aram; Aram Aminadab; Aminadab Nason; Nason Salmon; Salmon jur ci
Raxab doom ju tudd Bowas; Bowas am ak Ruut Obedd; Obedd jur Isayi,
miy baayu buur bi Daawuda. Daawuda moo jur Suleymaan ci ki nekkoon soxnas Uri; Suleymaan jur
Robowam; Robowam Abiya; Abiya Asaf; Asaf Yosafat; Yosafat Yoram,
miy baayu Osiyas; Osiyas jur Yowatam; Yowatam Akas, miy baayu
Esekiya; Esekiya Manase; Manase Amon; Amon Yosiyas; Yosiyas jur
Yekoñas ak i doomi baayam ca jamono, ja ñu defe Yawut ya jaam, yóbbu
léen Babilon. Ba ñu léen yóbboo ca Babilon, Yekoñas jur Salacel; Salacel Sorobabel,
miy baayu Abiyudd; Abiyudd Eliyakim; Eliyakim Asor; Asor Sadog;
Sadog Akim; Akim Eliyudd; Eliyudd Eleyasar; Eleyasar Matan, miy
baayu Yanqóoba; Yanqóoba nag moo jur Yuusufa jëkkëru Maryaama; te
ci Maryaama la Yeesu, mi ñuy wax Kirist, juddoo. Mboolem giir googu nag, la dale ca Ibraayma ba ca Daawuda, fukk lañu
ak ñeent; la dale ca Daawuda ba ca njaam ga ca Babilon, fukk lañu ak
ñeent; la dale njaam ga ca Babilon ba ci Kirist, fukk lañu ak ñeent. 4. Wax ju wóor (Lu 1:1-4)
Lu Yaw Teyofil15 mu tedd mi, xam nga ne, nit ñu bare sasoo nañoo bind abmu ëmbal ko ba noppi rey jëkkëram ngir muur tooñam. Su fekkee ne boole nañu ay jigéen
ci ab limu giir, am na lu tax. 
13 Mc 1:1 sëtu Daawuda: Ci jamonoy Injiil, wenn ci tur yi ñu jox Almasi bi nara ñëw moo
doon ‘sëtu Daawuda’. Gëm nañu ne Almasi bi dina feeñ, jël jalu Daawuda ak nguuram te
dàq nguuru Room. Yawut yépp xamoon nañu ne Almasi bi, ci askanu Daawuda la nara
bokk (Jer 23:5; 2Sa 7:12-16; Ps 132:11). Moo tax mu am solo ñu lim cosaanu Yeesu. 
14 Mc 1:1 sëtu Ibraayma: Moo nuy fàttaliku kóllëre ga Yàlla defoon ak Ibraayma. Yàlla
digoon na ko kenn ca askanam dina nekk buntu barke ca waa àddina sépp; maanaam
xeeti àddina yépp dinañu taasu ca barkeb askan woowu (Ge 22:18). Yeesu amal na li
Yàlla digoon Ibraayma ak Daawuda. 
15 Lu 1:1 Teyofil: Moomu moo tax Luug dafa bind xaaji Injiil yi tudd Luug ak Jëf ya. 
Xamuñu dara ci ki mu doon (Lu 1:1; Jëf 1:1). Ca jamonoom bare nañu ña tudd Teyofil. 
Xëy-na njaatige Luug la woon ba tax mu amoon xaalis bi mu soxla woon ndaxte sottil ab
téere bu gudde ni Luug walla Jëf ya dafa soxla xaalis bu bare. 
Nettalib Yeesunettali bu jëm ci mbir, yi xewoon ci sunu biir, li dëppook waxi seede, yi
ko teewe woon li dale ca ndoorte la te ñu mujj nekk jawriñi kàddug Yàlla. 
Léegi nag kon man ci sama wàll, gëstu naa ci lépp li ko dale ca njàlbéen
ga, te fas naa la ko yéenee bindal, nettali la ni xew-xew yooyu deme woon
tembe. Noonu dinga mana xam ne li ñu la jàngaloon lu wér péõõ la. 16Waaj biSaar 1. Juddub ki nara xàll yoonu Yeesu5. Jibril yégle na juddub Yaxya (Lu 1:5-25)Lu Ca jamonoy Erodd16, mi nekkoon buur ca réewu Yawut ya, amoon na
sarxalkat bu ñu tudde Sakari17 te bokk ca mbootaayu sarxalkat18, ya16 Lu 1:5 Erodd mu mag ma moo falu woon ca Israyil 40 j. K. , nguuru ba mu dee 4 j. K. . 
17 Lu 1:5 Sakari askanu Aaroona ak sarxalkat la woon waaye du woon yonent. Jabaram,
Elisabet, mbokku Maryaama ndeyu Yeesu la woon. Waaye Sakari ak Elisabet yaruñu
Maryaama. 
18 Lu 1:5-10 Liggéeyub sarxalkat ya: Ca njël laata bët di set, sarxalkat ya fanaanoon kër
Yàlla jóg nañu, dem sangu set. Tegoo nañu bant ci néeg bi ñu tudd ‘néeg bi ñu yett ci doj’
ca càmmooñu ëttu sarxalkat ba, ngir tànn ñan ca sarxalkat ya aye liggéey bi bés boobu. 
Benn ca sarxalkat dugg na ëttu sarxalkat ba ngir waajal sarxalukaay. Te ñaari mbooloo
sarxalkat ya dem seet ëtt ba ngir xam ndax set na walla déet, menn mbooloo jaar ca
werandaa ca penku, meneen mi jaar ca werandaa ca sowu, ñu daje ca werandaa ca sudd. 
Bi ñu pare, dellu nañu néeg ba, tegoo ay bant ngir tànn 13 sarxalkat. Bi jant bi fenkee, ñu
def sarax. Ca noru sarxalukaay amoon na lépp li ñu soxla ngir rendi mala yi. Jaaro ngir
yeew mala ya, jën yu am wékkukaay ngir wékk lu dee, ak taabal yu defare marbar ngir
raxas te dagg yàpp. Dañuy rendi xar ma, jàpp deret ji ci ab ndab, xëpp ko ci mboolem weti
sarxalukaay bi, yóbbu daggiti xar ma ak saraxu pepp ak biiñ ca sarxalukaay. Am ci ñoom
ñu ubbi buntu bérab bu sell, dugg toppatoo sarxalukaay ba ñu ca taal cuuraay, setal
tegukaayu làmp, ba noppi génn, ñépp dellu néeg ba. 
Ca néeg ba ñu tari ay ñaan, te tegoo bant ngir tànn kuy taal cuuraay. Benn sarxalkat dem
na sarxalukaay, feesal benn and ak xal yu mu fa tibbe, ba noppi ànd ak ki ñu tànnoon ngir
taal cuuraay ak ñetteelu sarxalkat, dugg bérab bu sell ba. Bi sarxalkat duggee bérab bu
sell ba, ñu yégle ne waxtu wi jot na ngir Leween ña daje ngir woy, sarxalkat yi ak mbooloo
ma daje ngir ñaan. Ñoom ñu wara setlu daje nañu ca buntu Nikanor. Ñaari sarxalkat ya
àndoon ak ki ñu tànnoon ngir taal cuuraay génn, bàyyi kii ci biir ngir taal cuuraay. Ñaari
liit jib, ñépp sujjóot, Leween ña woy ay Sabóor te ñu lakk sarax sa. Ñoom ñu duggoon ca
bérab bu sell daldi taxaw ca ndëggastali yéegukaay ba ca kanamu bérab bu sell ba te
barkeel mbooloo ma. Ba noppi ñu wéy ci sarax yi waa Israyil indi. Lu 1:5-10 Liggéeyub Sakari: Benn bés ca ngoon Sakari dugg na ca ëttu sarxalkat ya ca
kër Yàlla ga ca Yerusalem. Bokk na ca mbootaayu sarxalkat, ya askanoo ci Abiya, mooy
juróom ñetteelu kër. Bépp góor gu bokkoon ca giiru Lewi te askanoo ca Aaroona, sarxalkat
la woon ca kër Yàlla. Ca jamono Yeesu tollu nañu 18. 000 nit. Buur bi Daawuda fal na
askani Aaroona ngir ñu toppatoo liggéeyu kër Yàlla. Mu xàjjale leen ba ñu nekk 24 kër
walla mbootaayu sarxalkat (2Ch 24:1-19). Kër gu nekk toppatoo nañu liggéey bi ci diirub
benn ayu-bés ñaari yoon at bu nekk. Te kër yépp ñëw nañu ngir liggéey ca màggal yu
mag yi (maanaam Bésu Mucc ba; Pàntakot; Màggalu mbaar ya). Ayu-bés boobule
mbootaayu Sakari aye. Nettalib Yeesuaskanoo ci Abiya. Soxnaam Elisabet askanoo moom itam ci Aaróona. 
Sakari ak soxnaam ñu jub lañu ca kanam Yàlla, di topp ni mu ware ndigal
yi ak dogali Boroom bi yépp. Waaye amuñu doom, ndaxte Elisabet
manula am doom19, te it fekk ñoom ñaar ñépp ay màggat lañu. Benn bés nag Sakari doon def liggéeyu sarxaleem ca Yàlla, ndaxte
mbootaayam a aye keroog. Bi ñuy tegoo bant, ni ko sarxalkat yi daan defe
naka-jekk, ngir xam kan mooy dugg ca bérab bu sell ba ca kër Yàlla ga20, Sakari xool na tabax bu rafet te yéeme bu Buur bi Erodd mu Mag ma tàmbali woona
defaraat am na léegi daanaka 15 at. Lépp ca marbar bu weex te rafet lañu ko defare, ba
noppi rafetal ko ak wurus. Mu gis bunt yi ñu xoobe wurusu ngalam, yi nekkoon ca
kanamam, te ni ñu kawe-kawe – bu nekk mat na 25 meetar. Ca càmmooñam am na
sarxalukaay ba. Mu xool ca kaw gis ni ko sarxalukaay tiime ak kawewaayamu 7 meetar. 
Ca kaw sarxalukaay lañu jébbal saraxi mala yépp. Diggante sarxalukaay ak bunt yu jëm
ca bérab bu sell ba am na mbalkam njàpp. Mu geestu gannaaw gis mbooloom Yawut yu
góor, mi ñaan, di ko xaar ca ëttu Israyil, fekk na ne seen ëtt gën suufe bosam benn
meetar. Ci seen gannaaw mu seen bunt, ba ñuy wooye Bunt bu rafet ba, bu jëm ca ëttu
Jigéen ñi. 
Sakari xaar na bés bii diirub dundam. Lii rekk la sarxalkat ya doon xaar – ñu taal cuuraay
ca kër Yàlla ga. Benn yoon rekk ci seen diirub dund gépp lañu may ab sarxalkat taal
cuuraay ndax ni sarxalkat yi baree-bare. Te yu ëpp sax amuñu wërsëg ba bant yi ñu tegoo
dal ca ñoom. Tey ji bant ya dal ca Sakari. Seen diine sant na ñu taal cuuraay ñaari yoon
bés bu ne – bi jant bi fenkee laata ñu def sarax ya, tamit diggante tàkkusaan ak timis
gannaaw saraxu ngoon si (Ex 30:6-8). Bi ñu taalee cuuraay ba noppi ñu daldi génn,
barkeel mbooloo ma fa teew, yiwi leen, ñu ñibbi. Ca biir bérab bu sell ba am na
sarxalukaay ba ñu taal cuuraay ca kawam, beneen taabal fu ñu tegoon mburu ma fay
teew fàww (ya ñu jébbal Yàlla), tegukaayu làmp bu wurusu ngalam bu am 7 cér, ak rido
bu xàjjalikoo bérab bu sell ba ak bérab bu sell-baa-sell ba. 
Sakari daldi jàpp, ba noppi yéeg ca 12 ndëggastali yéegukaay ya, jaar ca bunt ya, dugg
bérab bu sell ba. 
Kër Yàlla ga ca Yerusalem moo doon xolu diine Yawut yi. Moo misaaloon jataay Yàlla ci
seen biir. Sarax yi ñoo tax Yawut yi manoon nañu sell ngir jege Yàlla. Te kër Yàlla rekk la
Yàlla sañoon ñu jébbal ko sarax yi yoonu Musaa santaane. Ñetti yoon at bu nekk, ña man
waroon nañu ñëw Yerusalem ca kër Yàlla ga ngir bokk ca màggali diine Yawut yi – mooy
Bésu Mucc ba, Pàntakot, ak Màggalu mbaar ya. Moo doon seen bérab ngir ñaan ci Yàlla,
ngir waxtaan. Foofu la kureelu Yawut yi daje. Foofu lañu jàngoon seen diine. 
19 Lu 1:7 Jigéen ju mënula am doom gàcce la woon. Ñu gëna bare xalaatoon nañu ne
bàkkaar a waral ba ñu di xeeb léen sax. Te ñu gëna bare teg nañu sikk sa ca jigéen ja,
du ci jëkkëram. Tamit ñi amul doom amuñu ñu léen toppatoo ci seen màggat. Waaye ni
Luug binde ci jukki bi dina tax ñi ko déggoon ci jamonoom xalaat ci yonent Yàlla Ibraayma
ak Saarata, ñoom ñi jub te wees mana am doom, walla Aana ndeyu yonent Yàlla Samwil. 
20 Lu 1:9 Kër Yàlla ga ca Yerusalem moo doon xolu diine Yawut yi. Seetal nataali Kër
Yàlla ga (nataal 1 ak 2) ak kartu Yerusalem (kart 18). Tabax bu yéeme la woon. Moo
Waaj bimisaaloon jataay Yàlla ci seen biir. Sarax yi ñoo tax Yawut yi manoon nañu sell ngir jege
Yàlla. Te kër Yàlla rekk la Yàlla sañoon ñu jébbal ko sarax yi yoonu Musaa santaane. Ñetti
yoon at bu nekk ña man, waroon nañu ñëw Yerusalem ca kër Yàlla ga ngir bokk ca
màggali diine Yawut yi – mooy Bésu Mucc ba, Pàntakot, ak Màggalu mbaar ya. Moo doon
seen bérab ngir ñaan ci Yàlla, ngir waxtaan. Foofu la kureelu Yawut yi daje. Foofu lañu
jàngoon seen diine. Foofu tamit ñu doon fey seen warugar at bu ne, te denc xaalisu diine. 
Kër Yàlla gi ñu gis ci jamono Injiil mooy ñaareel bi. Buur bi Suleymaan moo tabax gu jëkk
ga, waaye waa Babilon tas na ko ak dëkku Yerusalem ca jamono ji ñu yóbbu Yuda ñu
nekk jaam ca Babilon. Yawut yi jóge Babilon bi àpp bi Yàlla dogaloon jeexoon, tabaxaat
na geneen kër Yàlla ca kaw fu bu jëkk ba nekkoon, mooy bérab bu gëna kawe ca dëkk
ba. Waaye amuñu woon doole bu tabax rafete ni bu jëkk ba. Ca xarnu ya topp, defaraat
te rafetal nañu ko ay yoon. Ca daanaka atum 20 j. K. Buur bi Erodd gu Mag ga, tàmbalee
defaraat kër googu ak 10. 000 liggéeykat ya. Kër ga moom ca boppam àggale nañu ko ca
at ak genn wàll. Ëtt ya jël na beneen 8 at, waaye sax nañu ca liggéey bi ndànk-ndànk ba
atum 64 g. K. . 
Ngir yaatal déndu ëtt ya ba ñu maase te doy, xàll nañu njobbaxtalu tundu Moriya. Fee lañu
gasoon ngir wàññi tund wa; fale lañu feesoon xur ya ak doj ya ñu teg ca kaw ay kenu, miir
yu dëgër teey lépp. Déndu kër ak ëtt yi Erodd tabaxoon tollu na 14 ektaar (daanaka 785
meetar X 300 meetar), maanaam daanaka 20 fowuwaay wu futbal. Mu am 8 bunt ya. Xeer
yu réy te dëgër lañu jëfandiku ngir miir ba, ba miir am yaatuwaayu 5 meetar te amoon na
ay bérab, kawewaay àgg 50 meetar su ñu ci boole fondamaa. Xeer bu gëna réy, moo
tollook 3 néeg, te 400 junni kilo la pese! Noonule lañu yékkati kër ga, te maasale di yaatal
déndu ëtt ya. 
Waa aji ya faraloon nañu yéeg ndëggastal ya ca sudd fu amoon ñaari bunt bi ñu demee
kër Yàlla ga. Dugg nañu ca bunt ca ndeyjoor, génne ca ba ca càmmooñ. Amoon na ñeenti
ëtt: Bu jëkk ba, mooy ba ca gëna biti, ñépp, Yawut ya ak ñu dul Yawut ña sañoon nañu
ci dugg. Jigéen ña ànd ak baax rekk lañu terewoon dugg. Ëtt boobu, ñu tudd tey ji ëttu ñi
dul Yawut ña, waaye xàmmewuñu ko woon ca tur boobu ca jamono Injiil. 200. 000 nit man
nañu woon xaj ci biir. Dafa wëroon kër Yàlla ga ak yeneen ëtt, ab miir bu egg ba dënn
xàjjalikoo leen. Ca booraanu ëtt ba amoon na ay mbaar walla werandaa yu ñu tabaxe doj
bu amoon yaatuwaayu 15 meetar. Mu sës ca 1. 000 kenuy marbar yu am kawewaayu 12
meetar, bu ne am yaatuwaayu 2 meetar. Ñooy doon péncu dëkk bi. Waa dëkk ba daan
nañu fa daje ngir waxtaan ci dund gi walla diine. Foofu la xutbakat ya doon jàngle. Yeesu
moom ci boppam daan na jàngle ca suufu werandaa ya. Mbooloo ña gëm Kirist daan na
daje ca bu jëkk ca benn ca werandaa ya bu tudd Werandaa bu Suleymaan. Moo nekkoon
ca penku kër Yàlla. 
Ci ñaareelu ëtt ba, sañ nañu Yawut yu góor yépp, ak Yawut yu jigéen yu taqul sobe dugg. 
Dénd bu tollu na 60 meetar kaare, maanaam 8 wet bu ne 8 meetar. Tudd nañu ëtt boobu
ëttu Jigéen ña. Ñeenti ruq ya amoon nañu ëtt bu tollu néeg. Bul dul yooyu, werandaa wër
na ëtt ba ca ñetti boor. Amoon na ay bunt ngir dugg ca biir. Waaye bunt bu gëna am solo
ñu tudd bunt bu rafet ba. Soo jóge ëttu yu dul Yawut ya, danga yéeg 12 ndëggastal ya,
jaar ca bunti xànjar yu ñu rafetal, yu am kawewaayu 18 meetar. Seen diisaay moo tax
soxla woon 20 góor ngir ubbi walla tëj leen! Ca ëttu Jigéen lañu tegoon ndab, yi ñuy def
saraxu xaalis ngir Yàlla. 
Nettalib Yeesungir taal fa cuuraay, bant ba tegu ci Sakari. Ca waxtu wa ñuy taal cuuraay la, mbooloo maa nga woon ca biti, di ñaan. 
Noonu benn malaakam Boroom bi daldi feeñu Sakari, taxaw ca féeteek
ndijooru sarxalukaay, ba ñuy taal cuuraay ca kawam. Naka la ko Sakari
gis, fitam daldi dem, mu tiit. Waaye malaaka ma ne ko: « Bul ragal dara
Sakari, ndaxte sa ñaan nangu na. Elisabet sa soxna dina la jural doom, te
dinga ko tudde Yaxya. Sa mbég lay doon, sa xol sedd ci, te ñu bare dinañu
bég ci juddoom, ndaxte dina nekk ku màgg ca kanam Yàlla. Du naan biiñ21walla dara luy màndil, te bu juddoo, Xel mu Sell mi daldi ko solu. Dina
delloosi niti Israyil yu bare ci Yàlla seen Boroom. Mooy jiitu, di yégle
ñëwug Boroom bi, ànd ak xel mi ak doole, ji yonent Yàlla Ilyaas amoon22,Ca ñetteelu ëtt ba, sañ nañu Yawut yu góor yu taqul sobe dugg. Ngir dugg ca ëttu Israyil,
danga yéeg 15 ndëggastal yu def genn wàll wërngal. Ca ñeenteelu ëtt, mooy ba ca gëna
jege kër ga, sarxalkat rekk ñoo sañoon dugg. Te ca bérab bu sell-baa-sell sarxalkat bu
mag rekk moo saña dugg, te moom benn yoon doõõ at bu nekk. 
Naka noonu ñu gis ne boo gëna jegee bérab bu sell-baa-sell nga jaar ca bérab yu gëna
sell. Te ña fa jaar wara gëna sellal boppam ca bépp sobeb yaram walla bu xel. Ca
xalaatinu Yawut ya, réewu Israyil moo gëna sell yeneen réew yi. Dëkk yu am miir ñoo gëna
sell yu amul miir, ndaxte gaana ya sañul dëkk fa, te néew ya sañul suul ci biir miir ya. 
Yerusalem moo doon gëna sell yeneen dëkk yu am miir. Tund wu ñu ci tabaxe kër Yàlla
ga moo gëna sell Yerusalem. Ëttu ñu dul Yawut ba moo gëna sell tund wa. Ëttu jigéen ba
moo gëna sell ëttu yu dul Yawut ba; ëttu Israyil ba moo gëna sell ëttu Jigéen ba te ëttu
Sarxalkat ba moo gëna sell ëttu Israyil ba. Ba noppi bérab bu sell ba la ko gëna sell, te
bérab bu sell-baa-sell ba moo ci gëna sell fépp. 
21 Lu 1:15 Du naan biiñ: Yoonu Musaa araamul biiñ. Waaye amoon na ñoo xam ne ñu
giñ beddeeku ñeel Yàlla te ñu tudd nasiréen (Nu 6:1-21). Ñoom dal, tere nañu léen ñu
naan biiñ walla luy màndil, te saatu suy wat du jaar ci seen bopp. Araam nañu léen itam
ñu jege ab néew, su fekkee sax baayam la. 
22 Lu 1:17 Yonent Yàlla yu jiitu jamono Kirist wax nañu lu bare ci lu jëm ca ab musalkat bu
nara ñëw nekk sarax suy fey bàkkaar. Mooy Almasi bi. Waaye Yàlla yégle na itam ne dina
yónni beneen yonent, laata Almasi bi ngir xàllal ko yoonam. Yonent Yàlla Malasi bind na
400 at lu jiitu Kirist ne:Aji Sax ji mën lépp nee na: «Maa ngi nii di yónni sama ndaw. Dina xàll
yoon wi fi sama kanam. Te Boroom, bi ngeen doon seet, dina ne parax
dugg ci màggalukaayam. Te ndawul kóllëre, gi ngeen doon séentu, mu
ngi ñëw. » Waaye ku mën a dékku bésu ñëwam? Te kuy sañ a taxaw, bu
feeñee? Ndaxte dina mel ni safara su xellikat ak saabub fóotukat. (Mal
3:1)Mu bind itam ne yonent boobu mooy yonent Yàlla Ilyaas mi nara dellusi ci àddina (Mal
4:5,6). Xool-leen, dina leen yónni yonent Yàlla Ilyaas bala bésu Boroom biy
ngir jubale xoli baay yi ak doom yi, ngir delloo ñi déggadi ci maanduteg
ñi jub. Noonu dina waajal mbooloo muy teeru Boroom bi. »Sakari daldi ne malaaka ma: « Nan laay xame ne loolu dëgg la? Ndaxte
mag laa, te sama soxna it màggat na. »Malaaka ma ne ko: « Man maay Jibril miy taxaw ci kanam Yàlla. Dañu
maa yónni ngir ma wax ak yaw te yégal la xibaaru jàmm boobu. Léegi nag
gannaaw gëmuloo li ma wax, dinga luu te dootuloo mana wax, ba kera
sama wax di am, bu jamonoom jotee. »Fekk na booba mbooloo maa ngi xaar, jaaxle lool ci li Sakari yàgg ca
bérab bu sell ba. Waaye bi mu génnee nag, manula wax ak ñoom. Noonu
nit ña xam ne dafa am lu ko feeñu ca bérab bu sell ba. Dafa luu, ba di léen
liyaar. Bi Sakari matalee liggéeyu sarxaleem ba noppi, mu daldi ñibbi. Bi mbir
yooyu weesoo, Elisabet soxnaam ëmb, di ko nëbb lu mat juróomi weer te
naan: « Lii mooy yiw wi ma Boroom bi defal, ba fajal ma li doon sama
gàcce ci nit ñi! »ñëw, di bés bu mag fees dell ak tiitaange. Dina jubale xoli baay yi ak
doom yi, te jubale xoli doom yi ak baay yi. Su dul loolu dina ñëw rëbb
suuf si. Yonent Yàlla Ilyaas yonent bu mag la woon daanaka 850 at lu jiitu Kirist. Def na ay
kéemaan, te jànkoonte ak yonentu Baal yi. Ilyaas jaarul ci dee. Yàllaa ko yóbbu ca
moom ci biir aw callweer (2Ki 2:11). 
Yonent Yàlla Esayi bind na 700 at lu jiitu Kirist ne:Baat baa ngi jib naan: «Xàll-leen yoonu Aji Sax ji ca màndiõ ma,
maasale mbedd ngir sunu Yàlla ca tàkk ga! Na bépp xur fees, bépp tund
màbb, muy mag mbaa ndaw; yoon wi ñagas rattax, te mbartal doon joor. 
Noonu ndamul Aji Sax ji feeñ, te nit ñépp gisandoo ko; ndax gémmiñu
Aji Sax ji wax na ko. » (Isa 40:3-5)Malaakaam Yàlla Jibril yégle na ca bés bi mu feeñu Sakari ca kër Yàlla ne jabaram
dina ëmb, jur doom ju góor. Te doom jooju dina ànd ak xel mi ak doole ji yonent Yàlla
Ilyaas amoon (Lu 1:17). Yeesu moom ci boppam feddali na ne Yaxya mooy Ilyaas mi
naroona ñëw (Mc 11:13-14; 17:10-13; Mk 9:11-13). Itam Ilyaas ak Musaa feeñu nañu
Yeesu ca kaw wenn tund gannaaw deewu Yaxya (Mc 17:1-8; Mk 9:1-8; Lu 9:28-36). 
6. Jibril yégle na juddub Yeesu (Lu 1:26-38)Anam yi: Ca Nasaret ca diiwaanu Galile la nettali bi ame woon. 
Lu Bi Elisabet nekkee ci juróom benni weeram, Yàlla yónni na malaakaam23 Lu 1:26 Nasaret, dëkk bu ndaw te ñàkk solo la woon ca tundi Galile yi. Mu nekk
daanaka genn wàll diggante dexu Galile ak Géej gu mag ga. Lenn rekk moo tax mu siiw
— mooy dëkku waajuri Yeesu, te foofu la Yeesu yaroo ba mu am daanaka 30 at. Dëkk bi
dafa nekkoon ca wenn xur wuy làqu lu mel ni ab bool ca aw tund, 380 meetar ca kaw niwo
géej ga te 280 meetar ca kaw niwo joor ja. Nekkul woon ca njobbaxtalu tund wa waaye
ca wetam la. Ca nor, ca sowu ak ca penku, amoon na ay tund yu tiim dëkk bi beneen 100
meetar ca kaw niwo géej. Ca sudd am na xunti mu xat muy ubbi ca jooru Yisreel. Ca wetu
dëkk ba am na ay mbartalum tund fa nga mana daanu 10 ba 20 meetar. 
Xamuñu ñaata nit ñoo fa dëkkoon. Doy na ñu amoon ab jàngub Yawut, waaye barewuñu
woon noonu. Xëy-na matul woon 1. 000 nit. Benn bëtu ndox la am rekk. Ba tey am na fa
ay kër, wàllam gannaaw muy làquwaay bi ñu gas ca tund wa te wàllam kanam tabaxe
nañu ko móoli doj. Cosaankat yu gas ci suuf ngir wut lu des ca ngenti dëkk yi fekk nañu
benn toolu reseñ bu am ay tatay wottukaay, ay seggalukaay bu doj ngir def ndoxu reseñ
ak diw oliw, ak ab karyeeru doj. Am na fa itam ay kàmb yi ñu yett ci doj ngir denc ndox,
ay làquwaay ngir denc pepp ak bàmmeel ya. Dañuy sooga fekk itam ab sanguwaayu
mbooloo bu waa Room, lu mana tekki ne Nasaret ca jamono Kirist dafa gënoona réy li ñu
yaakaaroon, ndaxte daawuñu fekk sanguwaay ya ca dëkk yi ñàkk solo, te amul woon ay
waa Room yu fa dëkk. 
Lu ëpp ci 600 milimeetaru taaw day laal suuf ci Nasaret ci nawet, diggante weeru oktoobar
ak weeru awril, ba tax mbey mi naat te ñax bare. 
Dëkk bi dafa làqu waaye soo yéegee ca tund ya tiim 100 meetar ca kaw Nasaret ba génn
xur wa, man nga séen fu sore. Ci nor bi, man nga gis ba tundi Libaõ rawatina tundu
Ermon wuy weex ndax nees (kawewaayu tund wa mooy 2800 meetar). Ca sowu man nga
gis ba Géej gu mag ga, tundu Karmel (kawewaayam mooy 550 meetar) ak dëkku
Patolemayis. Soo xoolee penku kaw man nga gis ba tundu Basan waaye bu gëna jege
ca penku nga gis tundu Tabor (kawewaayam mooy 590 meetar) ak dexu Yurdan. Te ca
sudd man nga gis ba tundi Samari ak tundi Galaad, ak jooru Yisreel jépp. Ca xuru
Yisreel woowu amoon na ay xare yi bokk ci yu gëna siiw ca cosaanu Israyil. Foofu la
Barag ak Sedeyon amoon nañu ndam ci seeni xare. Foofu la buur bi Sóol ak ay doomam
dee ca xare ak waa Filisti, ak buur bi Yosiyas dee bi mu xeexoon ak buuru Misra. 
Yoonu jaaykat ya diggante Misra ak Asi Minër wu gëna am solo jaar na Sepforis ca suufu
tund wa fa Nasaret nekk. Yoon woowu dafa jóge dëkku Legiyo ak xunti ba diggante tund
ya ca wetu bérab fu dëkku Megido nekkoon, jaar penku-kaw ca jooru Yisreel, jaar ca xur
ca sowu-kawu Nasaret ba egg dexu Galile. Te yoon wi jóge Yerusalem dafa dugg jooru
Yisreel, jaar na ca suddu Nasaret. Weneen yoon wu mag diggante Patolemayis,
Tiberiyàdd ak diiwaan bi ñuy wax Fukki dëkk yi jaar na penku-suuf ca xur ca noru
Nasaret. Naka noonu, bi Yeesu doon doxantu ca tund ya wër Nasaret mu séen ay yooni
yoon mbooloom xare Room ya, walla ay njëggum giléem walla mbaam ya yóbbaale
Waaj biMu yebal ko ca janq bu ñu may24 waa ju bokk ci askanu Daawuda te ñujaaykat ya ak seeni njaay diggante Misra ak Asi Minër walla Babilon, walla mbooloom
Yawut yuy dem Yerusalem ngir màggali diine, ñu doon farala romb ca suufu Nasaret ca
yoon yooyu. 
Ca sowu-kawu Nasaret nekkoon na dëkku Sepforis ca kaw wenn tund. Bi Yeesu nekkoon
perantal, ci atum 4 j. K. gannaaw deewu Erodd gu mag ga, kenn ku tudd Tëdas (ñu tudd
ko itam Yudaa) dafa jóg ak ay gaayam, song Sepforis, nangu gànnaay yu ñu fekk fa. Ba
noppi ñu dem nekk saay-saay ak sàcc ca àll ba. At boobu waa Yerusalem jengu nañu
itam. Waa Room ñëw nañu song Sepforis. Waa Sepforis bañ nañoo jébbal Tëdas. Naka
noonu waa Room làkk nañu dëkk bi, di yóbbu ñépp ñi ñu reyul, def léen jaam. Bi Erodd
Antipas faloo mu tànn Sepforis ngir mu nekk péeyu nguuram. Nekkoon na péeyam ba mu
tabax Tiberyàdd ca atum 19 g. K. . Mu tabaxaat ko ci kaw tabaxin ak aada waa Room ak
gereg ya ngir dëkk bi nekk bu gëna réy te rafet ca Galile. Dëkk bi amoon na miir ak tata,
ak ñaari marse. Yaakaar nañu ne diggante 24. 000 ak 30. 000 nit ña fa dëkkoon, lu ëpp ay
Yawut. Ci sunu jamono, cosaankat ya fekk nañu ab powukaay bu manoon naa toog 4. 000
nit, këri buur ga, yoonu doj yu ñu rafetal ak ay kenu ca booraanam, desiti kër ya ak nataal
yi rafet. Def nañu nataal ya ak kaaro yu ndaw yu am melo yu wuute. Gis nañu itam ne lu
ëpp ca kër ya amoon sanguwaay ngir Yawut yi man nañu sangu set, te gisuñu yaxu
mbaam-xuux. Moo tax ñu xam ne ñu ëpp ca dëkk ba topp nañu diine Yawut. 
Ndegam Sepforis matul sax 6 kilomet fu sore Nasaret, maanaam lu tollu wenn waxtu ci
dox tànk, Yeesu ak waajuram waroon nañu xam lu bare ca dëkk ba ak aada Gereg ya. 
Tamit Yuusufa, jëkkëru Maryaama yaayu Yeesu ak Yeesu moom ci boppam, ay masoõ
walla minise lañu woon (Ci Mc 13:55 ak Mk 6:3 bind nañu ‘minise’. Baat bi ci Injiil ci gereg
mooy ôÝêôùí – tekton, li tekki ‘ku tabax ak bant walla doj’. Xam nañu ne ca Nasaret ak
Sepforis daan nañu tabax ak doj). Naka noonu lu gëna wóor mooy Yuusufa te xëy-na
Yeesu itam bokkoon nañu ca ña fa tabaxaat Sepforis. Naka noonu Yeesu waroon na xam
bu baax aada Room ak teyatër gereg. 
Ñetti kilomet ca sowu-suufu Nasaret amoon na dëkku Yafa, ca yoonu Sepforis, beneen
dëkk bu am solo ca Galile, bu am miir ak tata. Bokkoon na ca ya gëna réy ca jamono Injiil. 
Ca atum 67 g. K. amoon na 17. 000 nit ña fa dëkkoon laata waa Room tas dëkk ba. 
Nasaret ba Yerusalem ca yoon wu gëna gàtt daan na nekk tukkib 3 fan (120 kilomet). 
Waaye ci yoon wi lu ëpp jaaroon moo doon 193 kilomet walla tukkib benn ayu-bés. Dëkku
Kana dafa nekkoon 3 walla 4 waxtu (13 kilomet) ca noru Nasaret, te dëkku Nayin 2 waxtu
(10 kilomet) ca penku-suuf. Soo doxee 5 walla 6 waxtu (30 kilomet) dinga egg dexu Galile,
te Tiberyàdd dafa sore Nasaret daanaka 40 kilomet su ñu toppee yoon ya. Seetal kartu
Nasaret (Kart 2). 
24 Lu 1:27 may nañu ko jëkkër: Ci aada Yawut yi céet ga amoon ñaari wàll: ñu may ko
jabar ba noppi mu indi ko këram. Baayu góor ga dina tànn jabaru doomam. Mu dem
waxtaan ak baayu janq ba ca wàllu séy ak warugar wa góor ga war na fey séetam. Su
baay ba nangoo, ñu woo janq ba, laaj ko ne mu nangu jëkkëram. Dinañu may ab janq
jëkkër bi ñu amee daanaka 12 at ba 14 at. Góor dina tàkk jabar bi mu am daanaka 18 at
ba 20 at. Su janq ba nangoo, góor ga dina may séetam ab may ci kanamu ñaari seede. 
Ñu def ag kóllëre gu tudd ‘ketubax’ te guy leeral wareefu góor gi. Léegi góor gi takk na
Nettalib Yeesukoy wax Yuusufa, waaye àndaguñu. Janq baa ngi tudd Maryaama. 
Malaaka ma dikk ca moom ne ko: « Jàmm nga am, yaw mi Boroom bi
defal aw yiw; mu ngi ak yaw. »Waxi malaaka ma daldi jaaxal Maryaama, muy xalaat lu nuyoo boobu
mana tekki. Malaaka ma ne ko: « Bul ragal dara Maryaama, ndaxte Yàlla
tànn na la ci yiwam. Dinga ëmb, jur doom ju góor; nanga ko tudde Yeesu. 
Ku màgg lay nekki, te dinañu ko wooye Doomu Aji Kawe ji. Boroom bi
Yàlla dina ko jébbal nguuru Daawuda maamam. Noonu dina yilif askanu
Yanqóoba ba fàww, te nguuram du am àpp. »Maryaama laaj malaaka ma ne ko: « Naka la loolu mana ame? Man de,
janq laa ba tey. » Malaaka ma ne ko: « Xel mu Sell mi25 dina wàcc ci yaw,
te Aji Kawe ji dina la yiir ci kàttanam. Moo tax xale biy juddu dinañu ko
wooye Ku sell ki, Doomu Yàlla ji. Elisabet sa mbokk mi it dina am doom
ju góor cig màggatam. Ki ñu doon wooye ku manula am doom, mu ngi ci
juróom benni weeram. Ndaxte dara tëwul Yàlla. » Maryaama ne ko:
« Jaamub Boroom bi laa. Na Yàlla def ci man li nga wax. »Ci noonu malaaka ma daldi dem. 7. Maryaama seeti na Elisabet (Lu 1:39-56)
Lu Ci jamono jooju Maryaama jóg, gaawantu dem ci benn dëkk bu
nekkoon ca tund ya ca diiwaanu Yude26. Mu dugg ca kër Sakari, daldijabaram waaye sañagul mu indi ko këram walla ànd ak moom. Sañagul sax ñu nekk ñoom
ñaar ci wéet. Wàllu céet la ba ëpp ngoro gi ñu xam ci aada wolof. Su ñu tasee, fase la,
te su kenn ca ñoom àndee ak keneen, njaaloo la, njaaloo goo xam ne lu ñu mana àtte ak
dee, maanaam ñu sànni koy doj ba mu dee. Janq ba dina dëkk ca këru waajuram
daanaka benn at xaar ba jëkkëram defal ko néeg. Gannaaw ga, góor ga dina ñëw këru
jabaram ba noppi indi ko këram. Foofu ñu def bernde ju mag ngir seeni bokk ak seeni
xarit. Xew mi daan na yàgg 7 fan. 
25 Lu 1:35 Xel mu Sell mi moo di Xelum Yàlla. Du malaaka, du Jibril te du mbindaafoon. 
Yàlla yónni na Jibril ca Maryaama ngir yégle ko ne dina jur Almasi bi, waaye Jibril taxul
Maryaama ëmb. Yàlla moom ci boppam def na ko ak kàttanam. 
26 Lu 1:39 Tund ya ca diiwaanu Yude mooy wàllu Yude ca nor ak suddu Yerusalem
daanaka diggante dëkku Betel ak dëkku Beerseba. Guddaay mooy daanaka 90 kilomet,
yaatuwaay 50 kilomet te nekk 1. 000 meetar ca kaw niwo géej walla 1300 meetar ca kaw
niwo Géeju Xorom. Dafa mel ni ab joor (walla dëgg-dëgg ay joor) ca kaw ab tund juy am
ay xunti yu xóot yu bare. Xamuñu ban dëkk mooy dëkku Sakari. Waaye diggante Nasaret
ak gox boobu Maryaama waroona dox tànk diggante ñetti fan ba juróomi fan. MaryaamaWaaj binuyu Elisabet. Naka la Elisabet dégg Maryaama di nuyoo, doomam daldi
yëngatu ci biiram. Noonu Xelum Yàlla mu Sell mi daldi solu Elisabet27. 
Elisabet wax ca kaw ne: « Barkeel nañu la ci jigéen ñi, barkeel doom ji
nga ëmb! Man maay kan, ba ndeyu sama Boroom ñëw di ma seetsi? Maa
ngi lay wax ne naka laa la dégg ngay nuyoo rekk, sama doom ji yëngu ci
sama biir ndax mbég. Barke ñeel na la, yaw mi gëm ne li la Boroom bi
yégal dina mat! »Noonu Maryaama daldi ne:« Sama xol a ngi màggal Boroom bi,sama xel di bég ci Yàlla sama Musalkat,ndaxte fàttaliku na ma,man jaamam bu woyof bi. Gannaaw-si-tey, niti jamono yéppdinañu ma wooye ki ñu barkeel,ndaxte Ku Màgg ki defal na ma lu réy. Turam dafa sell. Day wàcce yërmandeem ci ñi ko ragal,ci seeni sët ba ci seeni sëtaat. Wone na jëf yu mag ci dooley loxoom,te tas mbooloom ñiy réy-réylu,daaneel boroom doole yi ci seen nguur,yékkati baadoolo yi. Ñi xiif, reggal na léen ak ñam wu neex,te dàq boroom alal yi,ñu daw ak loxoy neen. Wallu na bànni Israyil giy jaamam,amoon fit ndaxte xale bu jigéen rekk la, te yoon wi amoon na saay-saay ya ak sàcc ya. 
Seetal kart 3. 
27 Lu 1:41 Bi nuy jàng ne ‘Xelum Yàlla mu Sell mi daldi solu diw’ ci Mbindum Yàlla mi,
dafa nuy xamal ne lu diw mi di wax, ci Yàlla la wax bi jóge. Maanaam, Elisabet wax na ci
kàddug Yàlla. 
Nettalib Yeesudi fàttaliku yërmandeem,ni mu ko dige woon sunuy maam28,jëmale ko ci Ibraayma ak askanam ba fàww. »Noonu Maryaama toog fa Elisabet lu wara tollook ñetti weer, sooga ñibbi. 8. Juddub Yaxya (Lu 1:57-80)
Lu Gannaaw loolu jamono ji Elisabet wara mucc agsi, mu daldi jur doom
ju góor. Dëkkandoom yi ak bokkam yi yég ne, Boroom bi won na ko
yërmande ju réy, ñu ànd ak moom bég. Bi bés ba délsee, ñu ñëw xarafalsi xale ba29, bëgg koo dippee baayam
Sakari30. Waaye yaayam ne léen: « Déedéet, Yaxya lay tudd. » Ñu ne ko:
« Amoo menn mbokk mu tudd noonu. »Ñu daldi liyaar baayam, ngir xam nan la bëgg ñu tudde xale ba. Sakari laaj
àlluwa, bind ci ne: « Yaxya la tudd. » Ñépp daldi waaru. Ca saa sa Yàlla
dindi luu gi, Sakari daldi waxaat, di màggal Yàlla. Waa dëkk ba bépp
jaaxle, xew-xew yooyu siiw ca tundi Yude yépp. Ñi dégg nettali, bi jëm
ci mbir yooyu, dañu koo denc ci seen xol te naan: « Nu xale bii di mujje
nag? »Ndaxte leeroon na ne dooley Boroom baa ngi ànd ak moom. 28 Lu 1:55 Yàlla dafa digoon Ibraayma xeet wu yaa ni biddiiw yi; tur wu siiwal; askanam
moom réewu Kanaan mépp, maanaam Palestiin, ba fàww; te xeeti àddina sépp xala taasu
ci barkeb benn ci askanam, mooy Almasi bi nara ñëw. Kóllëre googu Yàlla fasoon ak
Ibraayma ci Isaaxa la jaroon. (Ge 12:1-3; 15:1-21; 17:1-21)
29 Lu 1:59 Xaraf: Yàlla moo joxoon Ibraayma menn màndargam kóllëre gi mu fasoon ak
moom, mooy xarafu góor (Ge 17:9-14). Képp ku bokk ca askanam, ñu war koo xarafal bu
amee juróom ñetti fan. Yoonu Musaa moo ko feddali (Le 12:3). Ca bés boobu la xale dugg
ca kóllëre Ibraayma, te bokk ci Yawut yi. Ca jamono Injiil bésu mbégte la woon te
dëkkandoo yi ak mbokk yi daan nañu ñëw bokk ci. Musaa ak yonent yi waxoon nañu itam
ca xarafu xol, mooy waxin wi bëgg wax ci sellaayu xol ak déggal ndigal (Le 26:41-42; De
10:16; Jer 9:26). 
30 Lu 1:59 Ngénte: Ca jamono yu jëkk yi daan nañu tudde liir ca bés ba mu juddoo. 
Waaye bala jamono Injiil tànnoon nañu juróom ñetteel bi fan ngir tudde liir bi ca bés bu ñu
ko xarafal. Baay ba walla yaay ja manoon na tudde xale bi. Daan nañu jox tur ca kaw
anamu juddoom walla benn ca mbokk yi rawatina maam ya. Tur yi ak li ñu tekki amoon na
maana lool ca xalaatinu Yawut ya. 
Waaj biSakari baayu Yaxya daldi fees ak Xel mu Sell mi31. Noonu mu wax ci
kàddug Yàlla ne:« Cant ñeel na Boroom bi, Yàllay Israyil,ndaxte wallusi na mbooloom, ba jot léen!Feeñal na nu Musalkat bu am doole32,bi soqikoo ci askanu Daawuda jaamam,ni mu yéglee woon bu yàggjaarale ko ci yonentam yu sell yi. Dina nu musal ci sunuy noon,jële nu ci sunu loxoy bañaale. Yàlla wone na yërmandeem,ji mu digoon sunuy maam,te di fàttaliku kóllëre, gi mu fas ak ñoom,di ngiñ, li mu giñaloon sunu maam Ibraayma33 naan,dina nu teqale ak sunuy noon,ngir nu man koo jaamu ci jàmm,nu sell te jub ci kanamam sunu giiru dund. Yaw nag doom, dinañu lay wooye yonentu Aji Kawe ji,ndaxte dinga jiitu, di yégle ñëwug Boroom bi,di ko xàllal yoon wi34. Dinga xamal mbooloomni léen Boroom bi mana musale,jaare ko ci seen mbaalug bàkkaar,ndaxte Yàlla sunu Boroom fees na ak yërmande,ba tax muy wàcce ci nun jant buy fenk35,ngir leeral ñi toog ci lëndëm,takkandeeru dee tiim léen,ngir jiite nu ci yoonu jàmm. »Noonu Yaxyaa ngi doon màgg, te xelam di ubbiku. Mu dëkk ca màndiõ
ma, ba bés ba muy feeñu bànni Israyil. Anam yi: Kenn xamul bu wóor ban at la Yeesu Kirist juddoo. Waaye ñi
ëpp ci gëstukat yi yaakaar nañu ne malaakam Boroom bi feeñu na Sakari
ci 5 walla 6 j. K. ci atum tubaab. 
Mc Nii la Yeesu Kirist juddoo. Bi ñu mayee Maryaama ndeyam Yuusufa36,
waaye laata ñoo ànd, gis nañu ne dafa ëmb ci kàttanu Xel mu Sell mi. 
Yuusufa jëkkëram nag, nekkoon na nit ku jub te bëggu ko woona weer. 
Mu nara xàccook moom ci sutura37. Waaye bi muy xalaat ci loolu, benn
malaakam Boroom bi daldi ko feeñu ci gént ne ko: « Yaw Yuusufa, sëtu
Daawuda, bul ragala yeggali Maryaama sa jabar, ndaxte doom ji mu ëmb,
ci Xel mu Sell mi la jóge. Dina jur doom ju góor; nanga ko tudde Yeesu,
ndaxte moo di kiy musal xeetam ci seeni bàkkaar. »Loolu lépp xewoon na, ngir amal li Boroom bi wax, jaarale ko cib
yonent38, bi mu naan:« Janq bi dina ëmb, jur doom ju góor, ñu tudde ko Emanuwel, »liy tekki « Yàlla ganesi na nu. »Noonu Yuusufa yewwu, yeggali soxnaam, na ko ko malaakam Boroom bi
sante woon. Waaye àndul ak moom, ba kera mu mucc, jur doom ju góor. 
36 Mc 1:18 Bi ñu mayee Maryaama Yuusufa: Seetal leeral 24 (Lu 1:27, wàll 6, page 23)
37 Mc 1:19 Jigéen ju ñu may jëkkër waaye laata jëkkëram yeggali ko, su ëmbee, njaaloo
na. Yoonu Musaa daan na njaalookat, teg ko dee, maanaam ñu sànni ko xeex ba mu dee. 
Waaye ca jamono Injiil faraluñoo rey njaalookat ya. Yuusufa yég na ne Maryaama,
jabaram, dafa ëmb, te mu yaakaar ne njaaloo na. Léegi mu wara tànn diggante ñaari
yoon. Mu mana weer gàcceem, fase ko, ci kanamu ñépp. Su ko defee, man naa nekk ñu
àtte Maryaama ak dee. Su ñu ko reyul sax, mujam du baax. Dina dëkk ci gàcceem diirub
dundam gépp, te kenn dootul ko tàkk. Naka noonu du am ku ko toppatoo bu ay waajuram
gaañoo. Walla boog, Yuusufa man na koo fase ci kumpa ci kanamu 2 walla 3 seede. 
38 Mc 1:22 Yonent bi mooy yonent Yàlla Esayi, te wax ji nekk ci Isa 7:14. 
Lu Ca jamono jooja buur bu mag bu ñuy wax Ogust39 joxe ndigal ne, na
ñépp binduji. Mbindu mooma40, di mu jëkk ma, daje na ak jamono, ja
Kiriñus41 nekke boroom réewu Siri4243. Noonu ku nekk dem binduji ca sa
dëkku cosaan. Yuusufa nag daldi jóge Nasaret ca diiwaanu Galile, jëm ca
diiwaanu Yude ca Betleyem44, dëkk ba Daawuda cosaanoo, ndaxte ci39 Lu 2:1 Ogust: Benn ci buuri Room bu tudd Sesaar la woon. Ogust mooy tiitar bu
kureelu nguuru Room joxoon Oktaaw (Octave), sëtu Yulyus Sesaar ca 27 j. K. , ngir feddali
nguuram. Yaayam, doomu rakk bu jigéenu Yulyus Sesaar la woon. Yulyus Sesaar moo
ko yaroon bi baayam deeyee, te mu fal ko donoom ci lépp. Moom moo doon buuru nguuru
Room bu Yeesu juddoo. Nguuru na lu tollook 57 at (43 j. K. ba 14 g. K. ) te nguuram indi na
jàmm fépp fu nguuru Room nguuru. Daan nañu ko màggal ni ab yàlla, te ñu tudde ko
musalkat, boroom bi, te ku indi jàmm. 
40 Lu 2:1 Mbindu ma: Nguuru Room daan na sant ñépp ñu binduji ngir nit ñi fey galag, te
ngir dugal nit ñi ci xare ba. Waaye nguuru Room dogal na ne Yawut ya mucc nañu ca xare
ba. Naka noonu galag rekk a tax. Am na ñi xalaat ne ñi moom suuf walla kër rekk soxla
woon dem binduji. Su fekkee noonu Yuusufa te xëy-na Maryaama itam amoon na kër gi
ñu moomoon ca Betleyem. 
41 Lu 2:2 Publiyus Kiriñus, xaritu Buuru Room, Ogust Sesaar la woon te benn jawriñu
nguuru Room. Ca 15 j. K. Ogust moo ko fal Boroom réewu Kereet, fu mu nootoon xeet wi
ñuy wax Nasamoon, ak Siren fu mu nootoon xeet wi ñuy wax Garamant. Gannaaw loolu
ca 12 j. K. fal nañu ko Konsul, mooy genn ci kilifa gu gëna am solo ci nguuru Room, ku dul
Sesaar, te mu nekk boroom réewu Galasi ak Pamfili. Diggante 7 j. K. ak 3 j. K. mu xeex ak
xeet wi ñu wax Omonad ba noot léen. Am na ñi xalaat ne Siri moo nekkoon fu mu
sancoon ngir jiite xare ba. Naka noonu ñu wax ne dafa defoon menn mbindu ca Siri, ak
Yude mi bokkoon ca Siri. Waaye gisuñu lu ko feddali. 
Ca 1 g. K. Ogust moo ko fal mu nekk diglekatu sëtam, Gayus ci Siri. Tamit diglekatu Tibeer
la ca Rodd. Yilifoon na diiwaani Siri ak Silisi 6 g. K. ba 9 g. K. . Bi mu nekkoon boroom
réewu Siri santoon na ñépp binduji. Luug wax na ci ci Téereb Jëf Ya (Jëf 5:37). Waaye
mbindu moomu daanaka 10 at gannaaw juddub Yeesu la woon. Naka noonu du mbindu
mi nu gis ci téereb Luug. Nguuru Room daan na def ay mbindu daanaka 14 at bu nekk
ngir ñu fey galag. Xam nañu ne Ogust santoon ñépp binduji ca 8 j. K. , waaye toppatoo ko
soxla woon ay at. Atum 21 g. K. la gaañu woon. 
42 Lu 2:2 Man nañu firi itam Lu 2:2 ‘Mbindu moomu moo jiitu male daje ak jamono, ja
Kiriñus nekke boroom réewu Siri. ’
43 Lu 2:2 Siri: Réew la ca bëj-gànnaaru réewu Israyil. Dénd wi bokk ca Siri wuute na ca
jamono ju nekk. Ca jamono Injiil ji diiwaanu nguuru Room la woon, ca wetu Géej gu Mag
ga diggante tundi Toorus (Chaine de Taurus) ca bëj-gànnaar ak diiwaanu Galile ca
bëj-saalum. Gannaaw atum 6 g. K. Yude, Galile, Samari, Fenisi, Iture, Nabateen te
diiwaanu Fukki Dëkk ya bokkoon ci suufu Boroom Réewu Siri. Péeyam moo doon Ancos. 
44 Lu 2:4 Betleyem: Betleyem, dëkk bu ndaw la woon, daanaka 9 kilomet ca suddu
Yerusalem, ca penku yoonu jaaykat wu dem Misra, wu ñu tudde “Yoonu maam ya”. 
askanu Daawuda la bokk. Mu dem binduji, ànd ak Maryaama soxnaam,
fekk booba Maryaama ëmb. Bi ñu nekkee Betleyem, waxtu wa mu waree
mucc agsi45. Mu taawloo doom ju góor, mu laxas ko ci ay laytaay46, tëral
ko ca lekkukaayu jur ga, ndaxte xajuñu woon ca dalukaay ba47. Maanaam doxub ñaari walla ñetti waxtu rekk diggante Yerusalem ak Betleyem. Diggante
dëkku Sisem ak dëkku Ebron, tund yu dendale bokk nañu njobbaxtal, ba tax kawu tund
yooyu gudd na (90 kilomet) waaye yaatuwul. Loolu may na yoon wu xawa tàppandaar, wu
yombal tukki, ndaxte soxlawuñu wàcc walla yéeg lu bare. Yoon woowu bokk na ca “Yoonu
maam ya”. Ca jamono yu jëkk yi xamoon nañu Betleyem ci turu Efrata. Tabax nañu
Yerusalem ca tund yu gëna kawe ca Palestiin. Betleyem moo ko sut daanaka 100 meetar. 
Waaye xam nañu ne ñi dox diggante ñaari dëkk yooyu yéguñu ko. Dafa mel ni ñu bokk
niwo. Nasaret ba Betleyem daan na nekk tukkib dox tànk 5 walla 6 fan su ñu jaarul Samari
te 3 fan (130 kilomet) su ñu jaaree Samari. 
Suuf su wër Betleyem lu naat la. Yanqóoba suul na jabaram, Rasel ca wetu Yoonu maam
ya daanaka 3 kilomet fu sore Betleyem, samp fa ay doj, mooy xàmmikaayu bàmmeel ba
(Ge 35:19-20; 48:7). Ca Betleyem lañu mayoon Bowas, Ruut (Ru 1:22, 2:1-4; 4:13). Ca
dëkk boobu la buur ba Daawuda juddoo ci këru baayam Yese (1Sa 16:1,4,13). Loolu moo
tax ñu tudde ko ‘dëkku Daawuda’. Te yonent Yàlla Mise yégle na ne 700 at laata jamono
Yeesu, Almasi bi ca Betleyem la juddoo (Mic 5:2). 
45 Lu 2:7 Yeesu juddu na daanaka 6 weer gannaaw juddub Yaxya, maanaam, Maryaama
dafa ëmboon 9 weer ni jépp jigéen. Am na benn aada ci biir jullit yi juy wax ne ëmbub
Maryaama dafa gàttoon. Am na ñii wax 8 weer, ñeneen ne 6 weer, ñeneen 3 waxtu te am
na sax ñi wax wenn waxtu!
46 laytaay: Ca jamono Yeesu jigéen ya daan nañu laxas seeni liir ak ay piis yu gudd te
yaatuwul. 
47 Lu 2:7 Lu ñu firi ‘dalukaay’ dafay tekki dalukaay, tekki itam néegu gan. Fii dañuy wax
ci néegu gan, ndaxte warul woon am benn dalukaay. Ca Betleyem tabax nañu kër ya ca
mbartalum tund wa. Ci kër yu bare wàllam gannaaw muy làquwaay bi ñu gas ca tund wa
te wàllam kanam mooy tabax bu gëna kawe làquwaay ba. Ca làquwaay ba ñu dugal seeni
mala. Ci biir làquwaay yett nañu ab lekkukaay ca doj ngir mala yi, bu am guddaay
daanaka benn meetar. Seetal nataal 3. Ca gox boobu, daan nañu dugg mala ya ca biir kër
gi ci guddi ngir aar leen, te ñu baña liw. 
Lu gëna wóor mooy Yuusufa ak Maryaama dal nañu ca këru benn ci bokki Yuusufa. Ay
fan walla ay ayu-bés gannaaw ga ñu agsi Betleyem, waxtu wa Maryaama waree mucc jot. 
Dëkk bi feesoon na dell ak nit ñi ñëwoon bindusi, te kër gu ne daloon na ay nit ñu bare
itam, ni gépp kër ci dëkk bi. Néegu gan ca kër ga fu Yuusufa ak Maryaama daloon amoon
na ay nit ba noppi. Maryaama mënul woon wasin foofu. Naka noonu dugg nañu ca
weneen wallu kër ga ngir wasin, mooy fu ñu denc mala ya ca guddi. Bi Yeesu juddoo ba
noppi, setal nañu lekkukaay ba di fa teg liir bi. 
Lu matul téeméeri at gannaaw jamono Kirist daan nañu dem siyaareji benn làquwaay ca
Betleyem ndax gëm nañu ne foofu la Yeesu Kirist juddu. Buuru Room Adriyan (mi nguuru
atum 117 ba atum 138 g. K. ) tabax na ab xërëm ca kawam ngir tere nit ñi ñëw màggal
Fekk booba amoon na ca gox ba ay sàmm yu daan fanaan ca tool ya, di
wottu jur ga. Noonu benn malaakam Boroom bi feeñu léen, ndamu
Boroom bi daldi leer, melax, wër léen. Tiitaange ju réy jàpp léen. Waaye
malaaka mi ne léen: « Buleen tiit, ndaxte dama leen di xamal xibaaru
jàmm buy indi mbég mu réy ci nit ñépp. Tey jii ca dëkku Daawuda, ab
Musalkat juddul na leen fa, te mooy Almasi bi, di Boroom bi. Ci firnde jii
ngeen koy xàmmee: dingeen gis liir bu ñu laxas ci ay laytaay, tëral ko ci
lekkukaayu jur. »Bi mu waxee loolu, yeneen malaaka yu bare yu jóge asamaan, ànd ak
moom, di sant Yàlla naan:« Nañu màggal Yàlla ca asamaan su kawe sa,te ci àddina, na jàmm wàcc ci nit, ñi mu nangu ndax yiwam! »Bi malaaka ya delloo ca asamaan, sàmm yi di waxante naan: « Nanu dem
boog Betleyem, seeti la fa xew, li nu Boroom bi xamal. »Ñu daldi gaawantu dem, gis Maryaama ak Yuusufa, ak liir, ba ñu tëral ca
lekkukaayu jur ga. Bi ñu léen gisee, ñu nettali la ñu léen waxoon ca
mbirum xale ba. Ñi dégg li sàmm yi doon wax ñépp daldi waaru lool. 
Waaye Maryaama moom, takkoon na mbir yooyu yépp, di ko xalaat ci
xolam. Noonu sàmm ya dellu ca seen jur, di màggal Yàlla, di ko sant ci li
ñu déggoon lépp te gis ko, ndaxte lépp am na, ni ko Boroom bi waxe
woon. Bi bés ba délsee jamonoy xarafal xale ba agsi48. Ñu tudde ko Yeesu, ni ko
malaaka ma diglee woon, laata ko yaayam di ëmb. 11. Yóbbu nañu Yeesu ca kër Yàlla ga ca Yerusalem (Lu 2:22-39)Anam yi: Lii mi ngi amoon 40 fan gannaaw juddub YeesuKirist fa. Tey ji, làquwaay boobu mi ngi ci suufu benn egliis bi ñu tabaxoon 300 at gannaaw
Kirist. Tas nañu ko ci xeex atum 529 g. K. , ñu tabaxaat ko bi Buur bi Yustiniyan nguuroo
(atum 527 ba atum 565 g,K. ), mooy “Egliisu Juddu bi”. 
Betleyem, dëkk bu tuuti la woon ca jamono Kirist. Xëy-na matul sax junni nit. Naka noonu
bi Erodd santoon ñu rey bépp xale bu am ñaari at jëm suuf, du ëpp 20 walla 30 xale. 
48 Lu 2:21 Ngénte: Seetal leeral 30 (Lu 1:59, wàll 8, page 26). 
Lu Noonu jamono ji ñu léen waroona sellale49 agsi, ni ko yoonu Musaa
tërale. Waajuri Yeesu yi daldi koy yóbbu ca dëkku Yerusalem50, ngir
sédde ko Boroom bi51. Ndaxte bind nañu ci yoonu Boroom bi ne: « Bépp
taaw bu góor, nañu ko sédde Boroom bi. » Bi ñu ko yóbboo, def nañu
itam sarax, ni ko yoonu Boroom bi santaanee: « ñaari pitaxu àll walla
ñaari xati yu ndaw. »Amoon na ca Yerusalem nit ku tudd Simeyon. Nit ku fonkoon yoonu
Yàlla la te déggal ko, doon séentu jamono, ji Yàlla wara dëfal bànni
Israyil52. Xel mu Sell mi mu ngi ci moom, te xamal na ko ne du dee mukk49 Lu 2:22 Setlu: Su fekkee ne wasin-wees ji am doom ju góor, ca diirub juróom ñaari fan
dafa taq sobe ni ki gise baax, maanaam sobe bu mu ko mana wàll ca képp ku laal jigéen
ji walla laal fu mu toogoon. Naka noonu, mënul génn kër gi. Ca diirub yeneen 33 fan mu
taq sobe itam ndax meret, waaye sobe bu mënula wàlle. Ci diir boobu, mooy 40 fan ci
lépp, wasin-wees ji mënula laal dara lu ñu sellal, mbaa dugg fu sell. Su fekkee mu am
doom ju jigéen, mu wara nekk kër gi ñaari ayu-bés, te taq sobe ndax meret yeneen 66 fan,
mooy 80 fan ci lépp. 
Bu àppu setloom matee, mu wara sangu set ba noppi dem kër Yàlla ga, saraxe fa am xar
mu am at, ak am pitax mbaa xati. Xar ma ñu indi moo doon sarax buy lakk ba jeex, te pitax
mi moo doon saraxu póotum bàkkaar, ngir njotlaayal ku jigéen ki. Su fekkee ne amuñu
njégu xar, ñu waroona indi ñaari pitax mbaa ñaari xati, menn ci pitax ya wuutu xar ma. (Le
12:1-8)
Yuusufa amul woon njégu xar, naka noonu Maryaama teg na loxoom ca boppi pitax ya mu
indi ca ëttu jigéen ji, ba noppi sarxalkat bi yóbbu leen ba sarxalukaay bi ca ëttu sarxalkat
bi. Mu kutt baatu benn ci pitax yi, lakk bopp bi ci kaw sarxalukaay bi. Deret ji dees koy siital
ci wetu sarxalukaay bi, ba mu jeex. Ba noppi sarxalkat bi indi na gag bi ak li ci nekk te wetti
ko fa ñuy def dóomu-taal ba, fa féete sarxalukaay bi penku. Sarxalkat bi day jàpp ci laaf
yi, xotti te bañ koo taqale, daldi koy lakk ci sarxalukaay bi, ci kaw mattum taal bi. Sarax la
suy lakk ba jeex, ñu di ko taalal Aji Sax ji, muy xeeñ lu neex. 
Ba noppi sarxalkat ba jël meneen pitax kutt baatam waaye yoon bi baña taqale bopp beek
baat bi. Mu xëpp ci wetu sarxalukaay bi deretu njanaaw liy saraxu póotum bàkkaar. Li des
ci deret ji dees koy tuur fa ñu samp sarxalukaay bi. Saraxu póotum bàkkaar la. 
50 Lu 2:22 Betleyem ba Yerusalem moo doon doxub ay waxtu rekk walla daanaka 9
kilomet. 
51 Lu 2:22 Sédde Boroom bi: Yoonu Musaa sant na Yawut yi, ñu jot képp kuy taaw bu
góor ci seeni doom yu dul taawi Leween ya, bi liir ba amee benn weer ak donju xaalis bu
diisaay ba di juróomi siikal, maanaam daanaka 56 garaamu xaalis — daanaka lu ñu fey
nit ngir mu liggéey 20 fan. (Ex 13:2,12-16; Nu 18:15-16). Yàlla sant na loolu ngir ñu
fàttaliku ni Yàlla goreele leen ci loxo waa Misra ak kàttanu loxoom, di rey mboolem lu doon
taaw bu góor ca réewu Misra, muy taawu nit ak mala. Noonule lañu séddee liir bi Yàlla. 
52 Lu 2:25 jamono ji Yàlla wara dëfal bànni Israyil: Xalaat bii, ca yonent Yàlla Esayi la
jóge (Isa 40:1-2; 49:13; 51:3; 52:9; 61:2), mooy benn ci waxin ci lu jëm ci ñëwug Almasite gisul Almasib Boroom bi. Noonu Xelum Yàlla daldi yóbbu Simeyon ba
ca kër Yàlla ga. Bi waajuri Yeesu indee xale ba, ngir sédde ko Yàlla, ni
ko yoon wi santaanee, Simeyon jël xale bi, leewu ko, daldi sant Yàlla ne:« Boroom bi, nanga yiwi sa jaam,mu noppaluji ci jàmm,ni nga ko waxe. Ndaxte sama bët tegu na ci mucc gi nga lal,xeet yépp seede ko. Muy leer giy leeral xeet yi,di ndamu Israyil say gaa. »Waajuri Yeesu yi waaru ci li ñu doon wax ci xale bi. Noonu Simeyon
ñaanal léen, ba noppi ne Maryaama: « Xale bii Yàllaa ko yónni, ngir ñu
bare ci Israyil daanu te yékkatiku. Def na ko it muy firnde ju ñuy weddi,
ba naqar dina xar sa xol ni jaasi. Noonu xalaati ñu bare feeñ. »Amoon na it ca Yerusalem yonent bu ñuy wax Aana. Doomu Fanuwel mi
askanoo ci Aser la woon, te Aana màggatoon na lool. Bi mu séyee, dëkk
na juróom ñaari at ak jëkkëram. Jëkkër ja gaañu, te séyaatul. Léegi amoon
na juróom ñett fukki at ak ñeent. Mi ngi dëkke woona jaamu Yàlla guddi
ak bëccëg ca kër Yàlla ga, di ñaan ak di woor. Aana yem ca waxi Simeyon
ya, daldi gërëm Yàlla tey yégal mbiri liir ba ñépp ñi doon séentu jamono,
ji Yàlla wara jot Yerusalem53. Bi waajuri Yeesu yi matalee seen warugar ci lépp lu yoonu Boroom bi
santaane woon, ñu dellu seen dëkku Nasaret ca diiwaanu Galile. 12. Ay boroomi xam-xam ñëw nañu, màggalsi Yeesu (Mc 2:1-12)Anam yi: Ni nu sooga koy jànge, Yuusufa ak Maryaama dellu nañu seen
dëkk Nasaret. Waaye yaakaar nañu ne yàgguñu fa. Gannaaw ab diir ñu
ñëw sanc Betleyem. Foofu la leen boroom xam-xam yi fekkoon. 
Mc Bi nga xamee ne Yeesu juddu na ci Betleyem ci diiwaanu Yude, amoonbi. 
53 Lu 2:38 jamono ji Yàlla wara jot Yerusalem: Xalaat bii, ca yonent Esayi la jóge itam
(Isa 52:9), mooy benn ci waxin ci lu jëm ci ñëwug Almasi bi. na ay boroom xam-xam54, ñu jóge penku, ñëw Yerusalem. Booba, ci
jamonoy buur bi Erodd55 la woon. Ñu ne: « Ana buur bi juddul Yawut yi?54 Mc 2:1 Boroom xam-xam, ñu jóge penku ñooy ay nit ñu doon jàng biddiiw yi ngir xam
lu am ci àddina si, te firi gént. Am nañu maana ci seen réew ba nekk diglekati buur yi. 
Xamuñu fu ñu jóge, waaye ñu gëna bare yaakaar nañu ne xëy-na Babilon la woon. Su
fekkee noonu la, Babilon ba Yerusalem 1. 500 kilomet la, walla tukkib 4 weer. 
55 Mc 2:1 Erodd bu mag ba: Ki ñuy wax Erodd bu mag ba, moo falu woon ca Israyil 40
j. K. , nguuru ba 4 j. K. . Ci 73 j. K. la juddu. Ñaareelu doomu baayam Antipater. Yaayam,
Sipros (Cyphos), ci Petra ci Jordaani la jóge, te bokk na ci garmi naar yi. Ci 47 j. K. ñu fal
Antipater boroom réewu Yude. Antipater fal na doomam Erodd mu yilif Galile bi Erodd
amee 25 at. Ci 43 j. K. rey nañu baayam. Erodd, njiitu xare la woon. Bi baayam gaañoo,
mu dellusi, rey bóomkatu baayam. 
Balaa jamono nguuru Room, jàmbaar yi bokk ci këru Asmoneen yiwi nañu Yude ci kàttanu
waa Pers ak waa Gereg yi. Seen askan doon buur yi ak sarxalkat yu mag ya. Bi waa
Room ñëwee noot Yude fekk na ne ñaari doom doon xeex ngir kàttan gi – Yirkan II
(Hyrcan) ak Aristobul II. Bëggoon nañu may Erodd Mariyamënë (Mariamne I) sëtu Yirkan. 
Naka noonu mu fase aawoom Doris, dàq ko moom ak doomam Antipater, ngir tàkk
Mariyamënë. 
Ci 40 j. K. waa Pàrt noot nañu Siri ak Israyil, teg fa buur. Kureelu Room fal na Erodd bu
mag ba buuru Siri ak Israyil at boobu itam. Naka noonu laataa muy jot nguuram xeex na
ci diirub 3 at ak waa Pàrt ba noot Yerusalem ci 37 j. K. bi mu amee 36 at. Nguuru na ba
dee 4 j. K. . Ku amoon kilifteef la woon, te Yude yokku woon na bu baax ci nguuram. 
Ku soxor la woon. Dafa ragal lool ñi mu yaakaaroon ne xemmem nañu nguuram ba mu
tëj ci kaso ñu bare ci waa këram. Reylu na képp ci këru Asmoneen ki mënoon na jël
nguuram ni Yirkan II ak beneen Aristobul, rakku Mariyamënë bu mu amee 18 at, ndax ni
ko nit ñépp bëgge woon. Juróom ñaari at gannaaw bés bi mu takke Mariyamënë, Erodd
reylu na ko. Waaye réccu na ci ni mu ko reye woon ba wopp ca. Bi Alegsàndira
(Alexandra), yaayu Mariyamënë, gisee ne Erodd dafa wopp mu jéema teg ñaari sëtam ci
jal bi. Bi ko Erodd yégee mu reylu Alegsàndira. Ci 28 j. K. Erodd àtte na jëkkëru jigéenam,
Salome, teg ko dee. Ci 7 j. K. Antipater, doomu Doris, dafa seede lu dul dëgg ñaari doomi
Mariyamënë I, Alegsàndar (Alexandre) ak Aristobul, ba Erodd gëm ko, reylu leen. Ci 4 j. K. 
reylu na taawam, Antipater juróomi fan bala mu dee, moom ci boppam. Laata mu dee
Erodd dafa tëj bépp boroom kër ci Yerusalem ci estaad bi te santoon rakkam, Salome, mu
rey leen ci bés bi mu deeye ngir ñépp jooy. Bi Erodd deeyee, Salome bàyyi na leen ñu
ñibbi ci jàmm. 
Erodd moo tabaxaat kër Yàlla ga ci Yerusalem, ak ay yeneen tabax yu rey, ak tata yi (Jëf
23:35) te dëgëral miiri Yerusalem. Mu tabax itam benn teeru bu mag ca Sesare. Tabaxaat
na dëkku Samari, tudde ko Sebast. Ci 6 j. K. , laata Yeesu juddu, Erodd fitnaal na Farisen
yi, ndaxte wax nañu ne bi Almasi bi juddoo nguuru Erodd dina tas. Bi Yeesu juddoo, Erodd
bu mag ba doon buur ba tey te jéem naa rey Yeesu (Mc 2:1-19; Lu 1:15). 
Bi Erodd deeyee ñett ci ay doomam, Erodd Antipas, Filib ak Arkelawus bëggoon nañu
nekk buur. Buuru Room Sesaar fal na ku nekk ci ab diiwaan bi mu mana yilif waaye mayul
kenn mu nekk buur. Ndaxte gis nanu biddiiwam ci penku te ñëw nanu ngir màggal ko. »Bi ko Erodd buur ba déggee, mu daldi jaaxle, moom ak waa Yerusalem
gépp. Mu woolu nag sarxalkat yu mag yépp56 ak xutbakati xeet wa57, laaj
léen fu Almasi bi, maanaam Kirist, wara juddoo. Ñu ne ko: « Ca Betleyem
ci diiwaanu Yude, ndaxte lii lañu bind jaarale ko cib yonent:“Yaw Betleyem ci diiwaanu Yude, du yaw yaa yées ci njiiti Yude,
ndaxte ci yaw la njiit di génne, kiy sàmm Israyil sama xeet. ”58 »Ci kaw loolu Erodd woolu ci kumpa boroom xam-xam ya, di léen
ceddowu, ngir xam bu wóor kañ la biddiiw bi feq. Noonu mu yebal léen
Betleyem naan: « Demleen fa, seet bu wóor mbirum xale ba. Bu ngeen ci
amee lu wóor nag, ngeen xamal ma ko, ngir man itam ma dem màggal
ko. »Ba ñu dégloo buur ba nag, ñu dem. Te biddiiw, ba ñu gisoon ca penku ba,
ne tëll jiite léen, ba àgg, tiim fa xale ba nekk. Ba ñu gisee biddiiw ba nag,
ñu am mbég mu réya réy. Ñu dugg ca kër ga, gis xale ba ak Maryaama
ndeyam, ñu daldi sukk, di ko màggal. Ñu ubbi seeni boyetu alal, may ko
wurus ak cuuraay59 ak ndàbb lu xeeñ lu ñuy wax miir60. Erodd bu Mag ba amoon na 10 jabar. 
56 Mc 2:4 sarxalkat yu mag ya: Kilifay Yawut ya lañu. Daawuda fal na askanu Aaroona
ngir ñu toppatoo liggéeyu kër Yàlla. Mu xàjjale leen ba ñu nekk 24 mbootaay walla kër. 
Mbootaay mu nekk toppatoo nañu benn ayu-bés ñaari yoon at bu nekk. Mbootaay mu
nekk amoon na lenn njiit. Ña nekkoon sarxalkat bu mag ba, ba wàcc ak 24 njiit ya ñoo
doon sarxalkat yu mag ya. Ay boroom alal lañu woon te bokk nañu ca kureelu àttekat ya. 
Lu ëpp ca ñoom bokkoon nañu ca Sadusen ya. 
57 Mc 2:4 xutbakati xeet wa: Xutbakat ya ñoo daan firi yoonu Musaa, di ko aar; maanaam
boroom xam-xami yoonu Musaa lañu. Am na ñu bokkoon ca Farisen ya; ñeneen nu
bokkoon ca sarxalkat ya; waaye lu ëpp ca ñoom ca mbooloo Israyil lañu jóge. 22 xutbakat
ya bokkoon nañu ca kureelu àttekat ya. Naka noonu ay kilifay Yawut ya lañu. 
58 Mc 2:5-6 Jukki bii ca Mic 5:2 la jóge. 
59 Mc 2:11 cuuraay: Cuuraay bi ñu wax fii ndàbb buy génn ca garab (Boswellia Carterii,
Boswellia Papyrifera, Boswellia Thurifera) bu fekk ca Arabi, Ecópi ak End la. Mooy meen
buy génn bi ñu xottee xas ma, ñu xaar ba mu dëgër. Dafa xeeñ bu neex te jar lu bare. 
Daan nañu ko jëfandikoo ni latkoloñ ak ca kër Yàlla ga ca seen sarax. 
60 ndàbb lu xeeñ lu ñuy wax miir: Ndàbb la woon, luy génn ni meen ca ay garab yu ñu
xotti (Commiphora myrrha walla Commiphora kataf) yu nekk ca réewi penku. Dafay xeeñ
lu neex te jar lu baree bare. Ñu di ko boole ci li ñuy naan, ngir dolliku cawarte. Def nañu
ko cuuraay, walla latkoloñ ngir xeeñal yére yi walla lalu séy. Moom lañu daan diw néew
yi itam. Bi ñu ko defee Yàlla artu na léen ci biir gént, ñu baña dellu ca Erodd. 
Noonu ñu jaar weneen yoon61, ñibbi seen réew. 13. Yuusufa ak Maryaama gàddaay nañu jëm réewu Misra (Mc 2:13-
18)
Mc Bi nga xamee ne boroom xam-xam ya ñibbi nañu, benn malaakam
Boroom bi feeñu Yuusufa ci gént ne ko: « Erodd mu ngi ci tànki wut xale
bi, ngir rey ko; jógal nag, jël xale bi ak ndeyam te nga daw jëm Misra,
toog fa, ba kera ma koy wax. »Yuusufa nag jóg, jël xale ba ak ndeyam, làquji Misra ca guddi ga62. Mu
toog fa, ba Erodd faatu63. Noonu am li Boroom bi waxoon jaarale ko cib
yonent64, bi mu naan:« Woo naa sama doom, mu génn Misra. »Bi Erodd gisee nag, ne boroom xam-xam ya nax nañu ko, mu daldi mer
lool. Mu santaane ñu dugg ca Betleyem ak la ko wër, rey xale yu góor ya
fa am ñaari at jëm suuf, méngook jamono, ja ko boroom xam-xam ya
waxoon. Booba am la ñu waxoon jaarale ko ci yonent Yàlla Yeremi, bi
mu naan:« Baat jib na ci Rama, ay jooy ak yuux gu réy,
Rasel65 mooy jooy ay doomam61 Mc 2:12 weneen yoon: Mënuñu jaar ‘yoonu maam ya’ ca wetu Yerusalem te buur bi
yégu ko. Naka noonu fàww ñu jëm kanam sudd ba Ebron, ba noppi jëm Gasa, te ñibbi ca
Yoonu Géej ga. Walla ñu dem sudd ba jàll penku ca suddu géeju Xorom, ba noppi ñibbi
ca Yoonu Buur ba. Seetal kart 4. 
62 Mc 2:14 Ca jamono Injiil amoon Yawut yu bare ca Misra. Ca dëkku Alegsàndiri doõõ
amoon na 1 milyoõ Yawut ya. Misra, diiwaanu nguuru Room la woon bu bokkul ca nguuru
Erodd. Nguuru Erodd dem na ba ca suddu Gasa. Naka noonu Yuusufa ak waa këram daw
nañu sudd ba Ebron ba noppi dem sowu ba Gasa (lu tollu 100 kilomet) ak beneen 60
kilomet ba digu Misra bala ñu mana rëcc Erodd. Ba noppi ñu jël yoonu Géej ga sowu-suuf
ba Misra. Walla ñu jaar Beerseba ak yoonu Sur. Su fekkee ne dem nañu ba Alegsàndiri
dox nañu lu ëpp 600 kilomet. Seetal kart 5. 
63 Mc 2:15 Erodd faatu na wéeru mars walla awril atum tubaab 4 j. K. . 
64 Mc 2:15 Yonent bi mooy Ose (Ho 11:1). 
65 Mc 2:18 Rasel, moo doon jabaru yonent Yàlla Yanqóoba te ndeyu Beñamin ak
Yuusufa. Yàlla daje na ak Yanqóoba ca bérab bu mu tudde Betel. Gannaaw ga ñu jóge
Betel, jëm Betleyem ca yoonu maam ya. Waaye bi ñu xawa sore Betleyem ba tey, Rasel
tollu caw mat, te mat wa metti ba mu faatu fa. Denc nañu ko foofu ca yoonu Betleyem (Gete bëggul kenn dëfal ko, ndaxte saay nañu. »14. Ñibsi nañu réewu Israyil (Mc 2:19-23; Lu 2:40 )Anam yi: Erodd faatu na weeru mars ci atum tubaab 4 j. K. 
Mc Bi nga xamee ne Erodd faatu na, benn malaakam Boroom bi feeñu
Yuusufa ci gént ca Misra, ne ko: « Ñi doon wuta rey xale ba dee nañu;
jógal nag, jël xale bi ak ndeyam te nga dellu Israyil. »Yuusufa jóg nag, jël xale ba ak ndeyam, dellu Israyil. Waaye bi mu
déggee ne Arkelawus66 moo donn Erodd baayam ca nguuru Yude, mu
ragal faa dem. Yàlla artu ko nag ci gént, mu daldi dem diiwaanu Galile67. 35:9-20). Tey ji, li ñu wax xabrub Rasel mu ngi ci noru buntu dëkku Betleyem. Waaye 1Sa
10:2 wax na bàmmeelu Rasel moo nekk ca diiwaanu Beñamin (noru Yerusalem) ak Jer
31:15 ca waxin ne na man nañu dégg baatu Rasel ca dëkku Rama (daanaka 10 kilomet
ca noru Yerusalem), maanaam bàmmeelu Rasel sorewul Rama. Ca jamono Injiil gëm nañu
ne bàmmeelam moo nekkoon ca wetu Betleyem. Ci xalaatinu Yawut ya Rasel dafa
misaale yaayi Bànni Israyil. Yonent Yàlla Yeremi wax na ci lu jëm ca jamono waa Babilon
jàppe nañu Yudeen ba jaam, yóbbaale léen Babilon, Rasel dafa jooyoon ca bàmmeel bi
ñu ko rombee ca yoon jëm Babilon. Macë wax na ne loolu wax na ci lu amoon jamono
Almasi bi itam (Jer 31:15). 
66 Mc 2:22 Bi Erodd deeyee ñett ci ay doomam, Erodd Antipas, Filib ak Arkelawus
bëggoon nañu nekk buur. Buuru Room Sesaar fal na ku nekk ci ab diiwaan bi mu mana
yilif waaye mayul kenn mu nekk buur. Erodd Arkelawus, doomu Erodd bu mag ba, moo
falu woon ci diiwaani Yude, Samari ak Idume 4 j. K. bi mu amee 19 at, te nguuru ba 6 g. K. . 
Ku soxor la woon te xamul yilif. Ca màggalu bésu Mucc ba atu deewu baayam amoon na
benn yëngu-yëngu ca kër Yàlla ga ca Yerusalem. Arkelawus yónni na ay xarekatam ak
gawar, ñu rey 3. 000 nit. Yaayam, Maltas (Malthrace) la tudd. Arkelawus ak Erodd Antipas
ñoo bokkoon ndey ak baay. Yawut yi ak waa Samari yi jiiñ na ko kor ci kanamu buuru
Room ndax coxoram. Buur bi Ogust Sesaar moo ko fuñ ci diiwaanu Gool (Gaule),
maanaam Farans, ci 6 g. K. . Gannaaw loolu def nañu Yude diiwaan ci suuf nguuru Room,
te jawriñ yi buuru Room fal yilifoon fa. Jabaram Mariyamënë (Mariamne), doomu Aristobul
la, ki mu fase ngir takk Galafira (Glaphyra), jëtunu Alegsàndar (Alexandre), magam. 
67 Erodd Antipas: Beneen doomu Erodd bu mag ba, bu ñuy wax Antipas; moo yilifoon
diiwaani Galile ak Pere 4 j. K. ba 39 g. K. . Ku xam yilif la woon. Péeyam moo doon dëkku
Tiberyàdd. Erodd Antipas mooy ki Yeesu tudde woon bukki ci Lu 13:31-32. Yonent Yàlla
Yaxya ak Yeesu ñoom ñaar ci diiwaan bi Erodd Antipas yilif lañu liggéeyoon. Takkoon na
Erojàdd, fekk ne Erojàdd moomu, jabaru Filib magam la woon (Erodd ak Filib bokk nañu
baay, waaye bokkuñu ndey). Erojàdd doomu Aristobul, magu Erodd Antipas (Aristobul ak
Antipas bokk nañu baay, waaye bokkuñu ndey) la woon. Maanaam Erodd Antipas baay
bu ndawu Erojàdd la woon. Ngir takk Erojàdd fase na jabaram, doomu buur bi Aretas. Moo
Mu ñëw nag dëkk ci dëkk bu ñuy wax Nasaret. Noonu am la ñu waxoon
ca xale ba, jaarale ko ca yonent ya, bi ñu naan:« Dees na ko tudde Nasareen68. »
Lu Xale baa nga doon màgg, di dëgër, mu fees ak xel te yiwu Yàlla ànd ak
moom. 15. Yeesu ca kër Yàlla ga (Lu 2:41-52)
Lu At mu jot nag waajuri Yeesu yi daan nañu dem Yerusalem, ngir màggali
bésu Mucc ba69. tax Aretas yónni na ay xarekatam ci xare ngir xeex ak Erodd ba noot ko ci 36 g. K. . Yaxya
yedd na Erodd ndax ni mu takke Erojàdd. Erodd tëj na Yaxya kaso, mujj koo reylu (Mc
14:1-12; Mk 6:14-29; Lu 3:19-20; 9:7-9). Gis nañu ne itam Erodd Antipas bokkoon ci àtte
Yeesu (Lu 23:6-16; Jëf 4:27). Ci 39 g. K. Erodd Agaripa I moo ko tuumaal ba Sesaar
Këlódd toxal ko, moom ak Erojàdd, ci diiwaanu Gool (Gaule), maanaam, Farans. 
68 Mc 2:23 Yawut ya daan nañu xeeb waa Nasaret, maanaam Nasareen ya. Amul benn
aaya ca Mbind yonent yi buy wax ne ‘Dees na ko tudde Nasareen’. Macë wax na ci menn
xalaat mi yonent yi indi. Nasareen dafa niroo baatu làkku Yawut ya buy tekki ‘car’. Benn
ci turi Almasi bi ci Mbind yonent yi mooy ‘Car dina génne ci ëkku Yese’ (Isa 11:1; Jer 23:5;
Zec 3:8; 6:12). Nasareen dara niroo itam beneen baatu làkku Yawut ya, mooy nasiréen,
mooy ku giñ beddiku ñeel Yàlla (Nu 6:1-21). 
69 Lu 2:41 Yerusalem ca diirub màggali bésub Mucc ba xumboon na lool. Su ñu manee,
góor ñépp ñu am 20 at jëm kaw war naa feeñ Yerusalem ngir ñett ca màggali Yawut ya
(maanaam Bésu Mucc ba; Pàntakot; Màggalu mbaar ya). Jigéen ñi itam manoon nañu
dem su ñu neexee, waaye nekkul woon farata. Naka noonu waa kër yépp daan nañu fa
dem. Ca jamono Injiil ñu ëpp benn yoon rekk lañu mana aji Yerusalem. Te ñoom ñu sore
lool xëy-na benn yoon rekk ci seen diirub dund lañu mana jël yoon ba Yerusalem. 
Bésub Mucc ba daa na xew ca Yawut ya ca fukkeelu bés ba ak ñeent ci seen weer wi
jëkk, mu daanaka dëppook mars walla awril ci weeri tubaab (De 16:1-8). Moo doon
xew-xew bu gëna am maana te ñu fonkoon ko lool. Bànni Israyil daan nañu ca fàttaliku
la xewoon ca jamonoy Bànni Israyil nekkoon nañu jaam ca réewu Misra ca jamonoy
yonent Yàlla Musaa. Booba la maam ya rendi woon ay gàtt, taqal deret ja ca seeni buntu
kër, ba tax Malaakam bóomkat ba teggi seeni kër, baña fàdd taaw yu góor ya. Noonu
Yàlla dina léen yiir ci musiba, mi mu nara wàcce ca Misra, te goreel léen, génne léen ca
loxoy Firawna, buuru Misra, ba génne léen réew ma. Bésub Mucc ba moo léen fàttali itam
seen kóllëreek Yàlla, te ñu ci séenu ñëwug Almasi bi Yàlla digoon. 
Su fekkee ne dëkkuloo Yerusalem, màggali bésub Mucc ba lu mel ni genn aj la woon. Ay
téeméeri junni nit jóge nañu seen dëkk ci Yude, ci Galile ak ci àddina sépp, ñëw
Yerusalem ngir màggal Yàlla, te ñu ëpp ca ñoom dox tànk. Ndax sàcc ak rabi àll yu soxor
ca yoon ya, daan nañu àndandook seeni bokk ak seeni dëkkandoo, mbooloo ca ay njëgg. 
Ñu nekk ca yoon ay fan walla ñoom ña jóge fu gëna sore ay wéer sax. Seetal Kart Routesto Yerusalem (kart 17). 
Boroom xam-xam ya bokkuñu xalaat ca ñaata nit ña dëkkoon Yerusalem jamono Injiil. Am
na ña yaakaar ne amoon na lu tollu 600. 000 nit ña dëkk Yerusalem, ñeneen wax 25. 000
nit, ñeneen ci seen diggante. Ñu yaakaar ne waa aj yi ëppoon na ña fa dëkk ñett walla
ñeenti yoon. Naka noonu amoon na ay téeméeri junni walla sax ay junni junni nit ñu ñëw
aji Yerusalem at mu nekk. Man nga ko mengale ak Màggalug Tuubaa walla Gàmmu
Tiwaawan. Dees na ko def ngir amal seen diine. Waaye itam dees na ko def ngir dundal
ag bokk, def ay bernde yaatal ko ci lekk ak naan. 
Daanaka wenn weer lu jiitu ñépp tàmbali nañu waaj dëkk bi. Ñu defar yoon ya ak pom ya,
te weexal bàmmeel ya. Ñu defar yére yu bees, di waajal fu ñu dalal gan. Ñu defar fuur yu
bare ya ñu soxla woon ngir togg yàpp wa. Te jaaykat ya yokk lu ñu am ngir jaay. Tamit lu
ëpp ca yengu-yengu mbooloo ma, ca jamono aj lañu woon. Naka noonu màggal gu nekk,
rawatina Màggalu bésub Mucc ba, boroom réew ma daan na indi ay junni xarekat
Yerusalem, ñu nekk ca tata ja ca wetu kër Yàlla ga. 
Foog nañu ne ñépp ña aji taq nañu sobe ndax bàmmeel ya dul gis ca yoon. Naka noonu
waa aj ya daan nañu agsi lu ëpp benn ayu-bés lu jiitu, ndax ayu-bés la seen setlu soxla
laata ñu mana bokk ca màggal ga. Dëkk bi feesoon na dell. Ci seeni aada teraanga
amoon solo. Ñu dal ca seeni bokk, walla sax ca këri nit ña ñu xamul woon. Ñeneen dëkk
ca tànt ca booraanu dëkk ba, walla ca jàngu ya. Ca fan ya, ñu dugg ca ja bu xumb yu fees
ak yëf yu jóge yeneen diiwaan ak yeneen réew yu faralula feeñ yu dul ca màggal yu mag
ya. Fo bokkul woon. Li ñu bëggoon mooy toog ca pénc ya, di wut xibaar, waxtaan ci diine,
woy, cax te léeb. Walla dem waaru ca kéemaanu kër Yàlla gu bees. Te ca ëtti kër Yàlla
ga, xutbakat yu siiw ak boroom xam-xam ya doon wëndéelu ca réew ma daan nañu fa
jàngle. 
Daan nañu lekk saraxu màggal ci géewu fukki nit ba ñaar fukki nit. Bala ñu mana jënd am
xar, fàww ñu wecci xaalisu Room ngir siikal, mooy xaalisu kër Yàlla, bu amul màndargam
nit ni xaalisu Room ame. Kenn ca ñoom dem jënd am mbote bu am at ca daral kër Yàlla
ga. Walla boog ñu indi li ñu jënd feneen ca sarxalkat ya ngir ñu feddali ne amul sikk walla
gàkk. Bés bu jiitu màggal ga, ñu wara jële seeni kër luy lawiir di ko lakk. Ca bésu màggal
ga ñu indi seen gàtt ba kër Yàlla ga. Sarxalkat ya ñu rendi ko fa daanaka 3 waxtu ci ngoon
ba 5 waxtu ci ngoon, dajale deret ja ca ay këllu wurus, ba noppi tuur ko ca suufu
sarxalukaay ba, wékk ko, di ko fees. Ñu jël ci nebbonam di ko lakk ca sarxalukaay ba. Ba
noppi ñu jox mbote ma ka ko indi, mu yóbbaale ko ngir togg ko cib fuur, lekk ko ba jeex
ca seen bernde. Ca ay waxtu sarxalkat ya daan nañu rendi ay fukki junni xar!
Sañul ñu lekk ko laata jant so. Reer bi feesoon na dell ak ay misaal: yàppu mbote wi ñu
lakk cib taal mooy misaale sarax suy jot nit, di léen fàttaliku itam yonent Yàlla Ibraayma
mi saraxe doomam Isaaxa; mburu mu amul lawiir mooy sellaay, amul bàkkaar; xob yu wex
mooy coonob njaam; ndoxu xorom mooy rangooñu fitna ak rangooñu mbégte; nen bu ñu
togg cib taal mooy juddu bu bees; ñeenti kaasu ndoxum reseñ moo di misaale ñeenti jëf
yi léen Yàlla defoon ca Ex 6:6-7 (yiwi léen ba teggil léen njaam, génne léen, jot léen, def
léen ay gaayam). 
Ca jamono Injiil ñu sóonu ca lal, wër ab lekkukaay, tànk féete gannaaw ngir lekk. Diggante
ñaareel bi kaas ak ñetteel bi ñu nettali ni Yàlla génnee léen Misra, ak lu mu tekki. 
Màggalu bésub Mucc ba benn fan rekk la woon. Màggalu ayu-bésu Mburu ma amulNoonu bi Yeesu amee fukki at ak ñaar70, ñu dem màggal ga, ni ñu ko daan
defe naka-jekk. Bi màggal ga tasee, ñu dëpp ñibbi, waaye xale ba Yeesu
des Yerusalem, te ay waajuram yéguñu ko. Ñu xalaat ne, Yeesu dafa
àndoon ak ñeneen, ñi ñu bokkaloon yoon. Bi ñu doxee bésub lëmm, ñu
tàmbali di ko seet ci seen bokk yi ak seen xame yi. Bi ñu ko gisul nag, ñu
daldi dellu Yerusalem, seeti ko. Ca gannaaw ëllëg sa ñu fekk ko ca kër Yàlla ga, mu toog ci jànglekati
Yawut yi, di déglu ak di laajte. Ñépp ñi dégg li mu wax yéemu ci xel, mi
mu àndal, ak ni mu doon tontoo. Naka la ko waajuram yi gis, ñu daldi
waaru. Yaayam ne ko: « Sama doom, lu tax nga def nu lii? Man ak sa
baay nu ngi la doon seet, jaaxle lool. » Mu ne léen: « Lu tax ngeen may
seet? Xanaa xamuleen ne damaa wara nekk ci sama kër Baay? »Waaye xamuñu li kàddoom yi doon tekki. Noonu Yeesu daldi ànd ak
ñoom, dellu Nasaret te déggal ay waajuram. Fekk yaayam moom takk
mbir yooyu yépp ci xolam. Yeesoo ngi doon màgg ci jëmm, tey yokku ci
xam-xam te neex Yàlla ak nit ñi. lawiir topp ca (Ex 12:14-20; 13:3-10; Le 23:5-14; De 16:1-8). Ca jamono Injiil boole nañu
léen ba ñu nekk genn màggalu 8 fan. Ca la Yawut ya daan baña lekke mburu mu am
lawiir, di misaal ni seen xol wara selle fa kanam Yàlla, di fàttaliku ayu-bés bu jëkk ba ca
seen gàddaay Misra, maanaam yàkkamti ga ñu génne woon réewum Misra. Bés bu jëkk
ca Màggalu ayu-bésu Mburu mu amul lawiir ba (bés bu topp bésub Mucc ba) ak bu mujj
ba ay bési noflaay lañu. Ñaareel bi fan yóbbu nañu ci sarxalkat bi takku lors bi ñu jëkka
góob. Sarxalkat bi yékkati takk bi, jébbal ko Aji Sax ji (Le 23:10-12). Gannaaw ga sañ na,
ñu àggale ngóob ma. Tamit bés bu nekk ñu defal ci Aji Sax ji ay sarax yu ñu koy taalal,
muy sarax sees di lakk mu jeex, te di ñaari yëkk yu ndaw, ak menn kuuy, ak juróom-ñaari
xari menn at (Le 23:8; Nu 28:19–24). 
70 Lu 2:42 am fukki at ak ñaar: Ci diine Yawut ji, xale bu góor bu am 13 at la nekk mag,
maanaam nekk doomu kóllëreg Yàlla, te wara sàmm ay santaaneem, te gàddu seen
bàkkaaru bopp. At bu jiitu at boobu, bu xale amee 12 at, ñu tàmbali waajal seen bopp, di
jàng, te wóor ci diirub benn fan. Saar 3. Yeesu: yégle nañu ko, nattu ko te Yàlla nangu ko16. Waareb Yaxya (Mc 3:1-12; Mk 1:2-8; Lu 3:1-18)Anam yi: Yaxya feeñu na bànni Israyil ca fukkeelu at ak juróom ci nguuru
Tibeer Sesaar, buuru Room. Tibeer Sesaar moo jot nguuram ci atum
tubaab 14 g. K. . Am na werante ci ni ñu lime ati nguuram. Waaye dañu
yaakaar ne diggante weeru ut at 28 g. K. ak weeru desàmbar 29 g. K. ci la
Yaxya feeñ. Yaxya daan na sóob nit ñi ci dexu Yurdan rawatina ci wetu
dëkku Betani ci penku dex ga. Kenn xamatul fu Betani nekkoon. 
Lu 71Fukkeelu at ak juróom ci nguuru Tibeer Sesaar72, fekk Poñsë Pilaat7371 Seetal kartu Lu 3:1 (Kart 6). 
72 Lu 3:1 Tibeer Sesaar: Buuru Room bu ñu wax Sesaar ci jamono Yeesu la woon. 
Donnoon na nguuram ca Ogust ca atum tubaab 14 g. K. bi mu amee 56 at. Nguuru na ba
mu dee ca 37 g. K. . Am na werante ci ni ñu lime ati nguuram, ndaxte mu bokk nguur ak
Ogust 12-13 g. K. . Naka noonu xamuñu kañ la fukkeelu at ak juróom mi tàmbali. Waaye
lu gëna wóor mooy fukkeelu at ak juróom mi nekk diggante weeru ut at 28 g. K. ak weeru
desàmbar 29 g. K. 
73 Lu 3:1 Poñsë Pilaat: Ca jamono Injiil ji, xaw na mépp réew bokkoon na ca nguuru
Room. Naka noonu buuru Room, Sesaar, dafa nguuru ci kaw ñépp. Moom nag, teg na ay
nit ngir ñu yilif réew yi walla diiwaan yi. Amoon na ñi nekkoon buur mu bàyyi leen ñu
nguuru ba tey ci suufam. Walla mu fal ci kilifa xeet yi ñu mana yilif seen xeet. Ci Injiil ñu
tudd leen ‘buur’. Walla mu fal ci ay gaayam ngir ñu yilif ci turam, ni jawriñ yi tudd tey jii ci
làkku tubaab, guurwernëer. Ci Injiil ñu tudd leen ‘boroom réew ma’. Ca jamono Yeesu ji,
waa Room teg nañu diiwaanu Yude ci suufu réewu Siri. Péeyu diiwaanu Yude fu boroom
réew ma dëkk, Sesare la woon. Foofu mu am 120 gawar ya ak 2. 500 ba 5. 000 xarekat ya
te meneen mbooloom xarekat ca Yerusalem. Boroom réew mi doõõ amoon sañ-sañ ngir
àtte nit ñi, teg ko dee. 
Poñsë Pilaat moo taxawaloon nguuru Room ci diiwaanu Yude, ca atum tubaab 26 ba 36
g. K. . Maanaam boroom réew ma ca jamono Yeesu ja la woon (Lk 3:1). Moo joxe ndigal,
ñu rey Yeesu mu tedd mi (Mc 27:2,11-26; Mk 15:1-15; Lu 23:1-7,11-25; Yow 18:28-19:16). 
Kenn ku tudd Lusiyus Seyan moo boole Pilaat ak Sesaar ba ñu fal ko boroom réew Yude. 
Seyan moo doon diglekatu Sesaar. Dafa siboon Yawut ya ba tuumaal Yawut ya nekkoon
Room ca kanamu Sesaar ngir ñu rey léen. 
Pilaat moom ku soxor la woon. Ay yoon jëfam indi na yengu-yengu. Benn yoon teg na
màndarga yàllay Room ca kër Yàlla ga. Beneen yoon nangu na xaalisu kër Yàlla ga ngir
defar ab wayuwaay ndox. Gannaaw yengu-yengu ba rey na ñu bare. Injiil wax na itam ci
ni Pilaat tuure woon deretu waa Galile yi benn bés ca Yerusalem (Lu 13:1). Faalewul
Yawut ya ndax gëm na ne Seyan dina ko aar ca buur ba. Waaye ci atum tubaab 31 g. K. 
Seyan jéem na nangu nguuru Sesaar. Tibeer moo ko reylu ca sax sa, ba noppi wut képp
ku bokk ca moom. Gannaaw ga Sesaar xamoon na ne tuuma ya mu déggoon ci lu jëm cayilif diiwaanu Yude, Erodd74 yilif diiwaanu Galile, Filib75 magam yilifYawut ya tuuma neen lañu woon. Mu sant ay jawriñam fépp ca nguuram jox aada xeet ya
cér. Gannaaw ga Pilaat dafa ragaloon Yawut ya boole ko ak Sesaar. Moo tax mu nekk ci
sikki-sàkka bi mu àttee Yeesu. 
74 Lu 3:1 Erodd Antipas: Beneen doomu Erodd bu mag ba, bu ñuy wax Antipas; moo
yilifoon diiwaani Galile ak Pere 4 j. K. ba 39 g. K. . Péeyam moo doon dëkku Tiberyàdd. 
Erodd Antipas mooy ki Yeesu tudde woon bukki ci Lu 13:31-32. Yonent Yàlla Yaxya ak
Yeesu ñoom ñaar ci diiwaan bi Erodd Antipas yilif lañu liggéeyoon. Takkoon na Erojàdd,
fekk ne Erojàdd moomu, jabaru Filib magam la woon (Erodd ak Filib bokk baay, te
bokkuñu ndey). Erojàdd doomu Aristobul, magu Erodd Antipas (Aristobul ak Antipas bokk
baay, te bokkuñu ndey) la woon. Maanaam Erodd Antipas baay bu ndawu Erojàdd la
woon. Ngir takk Erojàdd fase na jabaram, doomu buur bi Aretas. Moo tax Aretas yónni na
ay xarekatam ci xare ngir xeex ak Erodd ba noot ko ci 36 g. K. . Yaxya yedd na Erodd ndax
ni mu takke Erojàdd. Erodd tëj na Yaxya kaso, mujj koo reylu (Mc 14:1-12; Mk 6:14-29; Lu
3:19-20; 9:7-9). Gis nañu ne itam Erodd Antipas bokkoon ci àtte Yeesu (Lu 23:6-16; Jëf
4:27). Ci 39 g. K. Erodd Agaripa I moo ko tuumaal ba Sesaar Këlódd toxal ko, moom ak
Erojàdd, ci diiwaanu Gool (Gaule), maanaam, Farans. 
75 Lu 3:1 Filib: Doomu Erodd bu mag ba la woon itam, di rakku Erodd Filib. Yaayam
Kaleyopatërë (Cléopâtre) la tuddoon, mooy juróom ñaareelu jabaru Erodd. Bi baayam
gaañoo, buur bi Ogust Sesaar fal na ko mu yilif wàllu diiwaani Iture (Iturée), Goolanit
(Gaulanitide), Tarakonit, Oranit (Auranitide) ak Batane (Batanée); maanaam diiwaan yi ci
penku-kawu dexu Galile. Ñi bokk ci diiwaan yi ñooy Naar yi, Gereg yi ak waa Room. 
Barewul Yawut. Ci diirub 37 at la nguuru, 4 j. K. ba 33/34 g. K. . Dafa tabaxaat dëkku
Paneyas (moo tudd tey jii Bañas (Banias)) tudde ko Sesare bu Filib (Mc 16:13; Mk 8:27). 
Salome, doomu magam, Erodd Filib, ak Erojàdd la takk. Erojàdd moomu mooy doomu
beneen ci ay magam, Aristobul. Naka noonu Salome mooy doomu benn ci magi Filib di
sëtu beneen bi. Amuñu woon doom. Ci 34 g. K. la dee. diiwaanu Iture76 ak bu Tarakonit77, te Lisañas78 yilif Abilen79. Te it Anas8076 Lu 3:1 Iture: Diiwaan bu ndaw la woon ci penku-kawu Galile ak sowu Damas. Xamuñu
ne tembe ay digam. Waa Iture ca wàll wu suddu tundi Anti-Libaõ lañu nekkoon, ñu wàcc
ba nootoon ña nekkoon ca xuru Bekaa wu nekk diggante tundi Libaõ ak tundi Anti-Libaõ
daanaka 200 at lu jiitu jamono Kirist. Seen péey Xalkis la woon. Li ñu wax Libaõ tey ji lépp
bokkoon na ca seen nguur. Gannaaw ga waa Yude ñëw noot léen ca jamono Makabe, ba
noppi Pompee ak waa Room ñëw nangu ko. Pompee jox na waa Iture dëkku Paneyas,
diiwaanu Goolanit ak dexu Yula. Amoon ca gox ba sàcc ak saay-saay ya doon fitnaal gaay
yi. Naka noonu ca atum 47 j. K. nguuru Room jox na diiwaan ba Erodd bu mag ngir mu yilif
ko ak doole, di wàññi kàttanu sàcc ya. Ca atum 37 j. K. Màrk Antwaan, benn kilifa Room
nangu na Iture, Samari ak wàlli Nabateen, jox ko Kaleyopatërë, buur bu jigéenu Misra. 
Benn waa Iture ku tudd Senodor luwe wàllu Iture bu sudd ca Kaleyopatërë. Mooy diiwaanu
Sesare bu Filib ak Goolanit. Waaye mu ànd ak sàcc ya daan fitnaal waa Damas. Waa
Damas jooy ko boroom réewu Siri, mu nangu suufu Senodor, joxaat ko Erodd, boole ca
Tarakonit, Oranit ak Batane. Bi Erodd gaañoo, wàllu Iture woowu bokkoon na ca la ñu
joxoon doomam Filib. Seetal kart 7. 
77 Lu 3:1 Tarakonit: Turu benn diiwaan la woon, ca penku-kawu Palestiin te ca
bëj-saalumu Damas. Maanaam, mooy bëj-saalumu réewu Siri tey jii. Diiwaan bi mooy genn
kawu tund gu maase te yaatu ba yaatuwaay tollook 900 kilomet kaare. Waaye lu gëna
bare màndiõ ma la. Ca tur “Tarakonit” Luug boole na 3 diiwaan: mooy Batane, Oranit ak
Tarakonit. Seetal kart 7. 
78 Lu 3:1 Lisañas: Boroom diiwaanu Abilen ca 29 g. K. . Xamuñu dara ci moom. 
79 Lu 3:1 Abilen: Diiwaan bu ndaw la woon, ci Siri ci diggante tundi Anti-Libaõ ak Damas. 
Diiwaan ba laaw na dëkk bu tuddoon Abila. Abila sore woon na Damas ca sowu-kaw lu
tollu 29 kilomet. Bi Yaxya tàmbalee waare Lisañas moo ko yilifoon. Gannaaw loolu bokk
na ci nguuru Erodd Agaripa II, ba noppi ñu boole ko ak diiwaanu Siri. Seetal kart 7. 
80 Lu 3:2 Anas: Sarxalkat bu mag ba la woon. Sarxalkat bu mag moo doon yilif diine, yilif
itam réew mi. Mu jiite lépp lu am ca kër Yàlla ga, ak xaalisam, ak ay alkaateem. Moom
doõõ moo mana def saraxu bésub Njotlaay at bu ne. Moom moo nekkoon itam njiitu
kureelu àttekat ya, ñu dogal lépp ca wàllu diine ak ca wàllu yoonu réew ma wi nguuru
Room may léen. 
Kiriñus, boroom réewu Siri moo ko fal sarxalkat ci at 6 walla 7 g. K. . Waaye Waleriyus
Garatus, boroom réewu Yude, folli na ko ci at 15 g. K. . Mu fal ci palaasam ku ñu wax
Ismayel. Waaye Anas fexe na ba ñu fal ñeent ci ay doomam yu góor ak jëkkëru doomam
bu jigéen, ñu nekk sarxalkat bu mag ba diggante atum 16 g. K. ak 44 g. K. . Gannaaw bi ñu
follee Anas, ba tey baatam dafa sax di am sañ-sañ bu baax. Naka noonu Anas ak Kayif
bokkoon nañu ci liggéeyu sarxalkat bu mag ba ca jamono ji Kirist liggéeyoon. Kayif moo
yor tur waaye Anas yor kàttan gi. Kayif takk na doomu Anas. Anas bokkoon na ca
Sadusen ya. 
Ca jamono Injiil nguuru Room moo fal sarxalkat bu mag ba. Faluñu kenn lu dul mu far ak
Room. Te ña bëgga nekk sarxalkat bu mag daan nañu ko jënd. 
Anas, boroom alal la woon, te boroom doole. Waaye alalam ak kàttanam ca ger ak neexalak Kayif81 nekkoon sarxalkat yu mag ya. Ca jamono jooja la kàddug Yàlla
wàcc ci Yaxya, doomu Sakari, ca màndiõ ma. 
Mc Ca jamono jooja, Mk ni ñu binde ci téereb yonent Yàlla Esayi naan: «
Maa ngi yónni sama ndaw ci sa kanam, mu xàllal la sa yoon. 82 » Lu Yaxya
daldi dugg àll, bi wër dexu Yurdan gépp, Mc ca màndiõu Yude, Lu di
waaree nii: Mc « Tuubleen seeni bàkkaar, Lu ba noppi ma sóob leen ci
ndox83, ngir Yàlla baal leen seeni bàkkaar, Mc ndaxte nguuru Yàlla Aji
Kawe ji jege na84. »
Mc Yaxya mooy ki ñu doon wax jaarale ko ci yonent Yàlla Esayi85, bi mu
naan:la jóge. Laata waa Israyil manoon nañoo jébbal Yàlla seeni sarax ca kër Yàlla ga, fàww
sarxalkat ya àtte ko, seede ne amul sikk. Te ña ko àtte faraloon nañu fekk ay sikk ca gàtt
yu ñu indi. Naka noonu ñu fekk ne moo gënoona yomb ñu jënd gàtt ca daralu sarxalkat
ya. Waaye kër Anas moo ko moom te daan nañu jaay gàtt ya ca njëg gu réy-a-réy. Teg
ci ñu wara wecci seen xaalis di jënd xaalisu kër Yàlla ga ngir fey seen warugar. Weccikatu
xaalis teg na ci tono lu réy te sarxalkat bu mag ba moo moomoon weccikat ya. Loolu
bokkoon na ca lu tax Yawut ya sib nañu Anas ak waa këram. 
81 Lu 3:2 Yosef Kayif: nekkoon na sarxalkat bu mag ba ca diggante 18 g. K. ba 36 g. K. . 
Takk na doomu Anas, maanaam Anas moo doon goroom. Bokk na ca Sadusen yi. Ca
1990 fekk nañu xabroom ca Abu Tor, ñaari kilomet ca suddu Yerusalem. 
82 Mk 1:3 Jukki bii ca Esayi 40:3 ak Malasi 3:1 la jóge. Malasi, yonent la woon ca jamono
gannaaw njaam ga ca Babilon daanaka 400 at lu jiitu jamono Yeesu. 
83 Mc 3:6; Mk 1:4; Lu 3:3 sóob ci ndox: Yawut ya daan nañu setlu ak ndox, di sangoo
ndox mu balle ci bëtu ndox (Le 15:13; Ex 19:10). Tamit daan nañu sóob ci ndox yu dul
Yawut yu bëgg tuub ci yoonu Yawut ya. Waaye ni Yaxya daan sóobe ci ndox lu bees la
woon. Yaxya daan na sóob nit ñi ci ndox, ndax bi ñu tuubee seeni bàkkaar, li ñu wara
wone ci seeni jëf. Lu mu tekki ak lu mu def wuute na ak li Yeesu santaane woon, ñu sóob
nit ñi ca ndox (Jëf 18:25; 19:3-4). 
84 Mc 3:2 nguuru Yàlla jege na: Nguuru Yàlla mooy fu Yàlla nguuru. Du bérab walla réew. 
Nekkin la. Xalaat bi ca yonent Yàlla la jóge, rawatina yonent Yàlla Dañeel (Da 7:13,14;
2:44; Isa 9:6,7 11:1-10 Mic 4:1-8; Jer 23:5,6 Eze 37:24; 1Ki 2:4 8:25 Jer 33:17). Dafa wax
ca ñëwu Almasi bi. Bi ñu wax ne jege na, dafa bëgg wax ne jamono ji Almasi bi nara feeñ
jot na. Ca jamono Yeesu, ñépp doon xaar Almasi bi Yàlla digoon, mu wara jël nguuru
Daawuda. Ñu yaakaar ne Almasi boobu dina leen musal ca nguuru Room, di tas seeni
noon, indi nguuru Yàlla fi ci àddina si. Te ñu yaakaar ne itam bépp Yawut bokk na ci ndax
juddu na ca Yawut ya. Waaye waxu Yaxya waroon na léena bett, mu wax ne ñu wara tuub
ngir bokk ci. 
85 Lu 3:4, Mc 3:3 Jukki bii ca Esayi 40:3-5 la jóge. Yonent Yàlla Esayi, yonent bu mag
ca réewu Yuda la woon, bu jamonoom jiitoo woon juróom-ñaari téeméeri at jamonoy Kirist. 
Wax na lu bare ci ñëwug Almasi bi, xanaa juddoom, liggéeyam, deeyam ak ndekkiteem. Lu « Am na baat buy xaacu ca màndiõ ma ne: “Xàll-leen
yoonu Boroom bi, jubal-leen fi muy jaar. 
Nañu sëkk xur yi, maasale tund yi ak jànj yi. Yoon yi dëng
ñu jubbanti léen, yi ñagas ñu rataxal léen. 
Bu ko defee bépp mbindeef dina gis mucc gi Yàlla tëral. ” »Mc Yaxya nag mu ngi soloon mbubb mu ñu ràbbe kawaru giléem, takk
geñog der ci ndiggam86. Ay njéeréer la doon dunde ak lem. Noonu ñépp
génn jëm ci moom, ñi dëkk Yerusalem ak diiwaanu Yude, ak waa dexu
Yurdan. Ñu nangu seeni bàkkaar, Yaxya sóob léen ca dexu Yurdan. Noonu ay Farisen87 ak ay Sadusen88 yu bare ñëw ci Yaxya, ngir mu sóob
léen ñoom itam ca dex ga. Waaye bi léen Yaxya gisee, mu ne léen: « Yéen
ñi fees ak daõar mel ni ay co89, ku leen artu, ngeen daw merum Yàlla mi
nara wàcc? Jëfeleen nag ni ñu tuub seeni bàkkaar, te buleen wax ci seen
xel naan: “Nun daal doomi Ibraayma lanu,” ndaxte maa ngi leen koy wax,
Yàlla man na sàkkal Ibraayma ay doom ci doj yii. Sémmiñ wi tiim na86 Mc 3:4; Mk 1:6 soloon mbubb mu ñu ràbbe kawaru giléem, takk geñog der ci
ndiggam: Yaxya dafa solu ni yonent Yàlla Ilyaas (2Ki 1:8). Yonent Yàlla Malasi ne na
Ilyaas dina feeñaat laata Almasi bi ñëw (Mal 4:5–6). 
87 Mc 3:7 Farisen: Tariixa la woon ci biir Yawut yi. Sawar nañu woon ci sàmm yoonu
Musaa, waaye boole nañu ci seeni aada, ba seen njaamug Yàlla mujja nekk ngistal ak
naaféq, te làmboo xeebte ci ñi bokkul ci ñoom. 
Dañu doon teg maanaa ci lu mel ni sangu set, koor, ñaan ci kanamu nit ñi, ak sàkk asaka. 
Gëm nañu ci malaaka yi, jinne yi ak rab yi, ci Almasi bi wara ñëw, ci bés pénc mi ak
ndekkite li. Ci wàllu nguur, gëm nañu ne Yàlla mooy buur bi. Yaakaar nañu ne amoon na
lu tollu 6. 000 nit ñi bokk ci Farisen yi ci jamono Yeesu. 
Mbooloo ma moo léen jox cér bu réy, ànd ak ñoom, ba tax Sadusen yi yoroon kàttan ak
buur bi sax war nañoo topp seen ndigal. Amoon na ay Farisen ca kureelu àttekat ya. 
88 Mc 3:7 Sadusen: Tariixa lañu woon ci biir sarxalkat ya. Yaakaar nañu ne amoon na lu
tollu 3. 000 nit ñi bokk ci Sadusen yi ci jamono Yeesu. Lu ëpp ca ñoom bokkoon nañu ca
boroom alal ya ak boroom doole ya, te ca ñoom la sarxalkat yu mag jóge. Te ñu ëpp doole
ca kureelu àttekat ya. Daan nañu far ak nguuru Room ngir yokk seen kàttan ak seen alal. 
Waaye loolu bokkoon nañu ci lu tax waa Israyil xeeb léen. Topp nañu Tawreetu Musaa
ne tembe ni ñu ko gise. Wutuñu yeneen tekki walla kumpa ci biir wax ji. Ci dëgg-dëgg
Sadusen, mbootaayu politig la gëna niroo mbootaayu diine. Sadusen yi nanguwuñu ne
dara am na ci ndekkite mbaa malaaka mbaa rab. 
89 Mc 3:7; Lu 3:7 Yéen ñi fees ak daõar mel ni ay co: Bi Yaxya tuddee léen ‘co’ dafa
léen di saaga. Ca jamono gëm nañu ne doomu co daan na lekk biiru yaayam, rey ko, ngir
juddu. Waxin la woon buy wax ca coxor ak mbon, walla ca naaféq yu muus yu nax nit ñi,
réeral léen. Jaan dina daw ca kanamu daay, waaye du soppiku. Ñu sóob la ca ndox
waaye àndul ak soppiku doyul nga rëcc merum Yàlla. reeni garab yi. Garab nag gu meññul doom yu baax, dees na ko gor, sànni
ko ci sawara si. »
Lu Mbooloo ma laaj ko ne: « Lan lanu wara def nag? » Mu ne léen: « Ku
am ñaari mbubb, nga jox menn mi ki amul. Ku am ñam itam, nga bokk ko
ak ki amul. »Ay juutikat90 itam ñëw ca Yaxya, ngir mu sóob léen ci ndox; ñu ne ko:
« Kilifa gi, lu nu wara def? » Mu ne léen: « Laajleen rekk lu jaadu. »Ay xarekat91 laaj nañu ko ne: « Li jëm ci nun nag? » Mu ne léen: « Buleen
néewal doole kenn, jël xaalisam ci kaw ay tëkku mbaa ci seede lu dul
dëgg. Waaye doylooleen li ñu leen di fey. »Mbooloo maa ngay xaar, di séentook a laaj ci seen xel, ndax Yaxya mooy
Almasi bi. Noonu Yaxya wax léen ñoom ñépp ne léen: Mc « Man maa ngi
leen di sóob ci ndox, ci lu ànd ak tuub seeni bàkkaar. Waaye kiy ñëw
sama gannaaw moo ma ëpp kàttan, ba yeyoowuma koo yóbbul sax ay90 Lu 3:12 juutikat: Nguuru Room daan na feyloo waa réew yu ñu nootoon ay juuti ak
galag. Diiwaanu Yude bokkoon na ci. Amoon na galag gi ñu tegoon képp ku nekk ak ca
lépp li nga moom. Amoon na itam juuti, benn cér ca téeméer, bi ñu tegoon ca njaay,
maanaam, lépp li ñu jaay, ak lépp li ñu yóbbaale ca yoon walla dex diggante diiwaan ya
ngir jaay. Fépp fu ñu dem ñu wara wàcc seen bagaas ba xam lan moo nekk ci biir. Amoon
na juuti itam ca ngóob ma, mooy benn cér ca fukk ca pepp ya ak benn cér ca juróom ca
biiñ, doomu garab ya ak diwu oliw ga. Man nañu ca dolli itam warugaru diine, sarax ya, ak
lempo ba njiiti dëkk ba laaj ngir defar dëkk ba, jàngu ba ak ñoom seen. 
Ca gox bu nekk nguur ga daan na jaay sañ-sañu laaj juuti ak galag. Ku ñu ko jaay, njiitu
juutikat la. Moom mu fey nguur ga lépp lu jiitu ba noppi dem wut xaalis bi ca waa gox ba. 
Naka noonu boroom alal rekk moo ci bokkoon. Moom mu fekk juutikat ya ko liggéeyal yu
dem, teg seen wàllu bopp ca kaw juuti bi nguuru Room laaj. Dafa doon dëng ba ñu dajale
alal ju lewul yu bare, ba ñu xalaat ne ay sàcc lañu rekk. Xam nga ne kenn bëggul fey juuti
walla duwaañ. Lu gëna bon ca bëtu waa jamono jooja, juutikat ya ñoo doon liggéeyal
seeni noon, maanaam waa Room. Loolu moo tax Yawut ya teg nañu juutikat ya ni ñu génn
aw xeet ak ab workatu réew, ba tax ñu sib léen. Ñu teg léen itam ku taq sobe la, ndax ni
ñu boole seen bopp ak ñi dul Yawut ya. Te kër gu nekk mu dugg taq na sobe itam. Ku lekk
ak moom nga taq sobe. Kenn bëggu léena xam di nekk seen xarit, ku dul ku bon ka walla
ku ñu bañ ba noppi. 
91 Lu 3:14 xarekat: Ca Yude ca jamono jooju, amoon na ay fànni xarekat te xamuñu ban
ci ñoom ñoo ñëw ca Yaxya. Nguuru Room amoon na ay mboolooy xarekat ca Yude ak
Pere, waaye ndegam ña dul Yawut lañu, xam naa ne du ñoom. Erodd Antipas ak Filib itam
amoon nañu seen ay xarekati bopp. Te juutikat ya amoon nañu ay xarekat ngir wottu léen. 
Xarekat ya daan nañu jëfandiku seen doole ngir nangu xaalis ca waa réew mi. dàllam. Mk Yeyoowuma sax sëgg, ngir tekki ay dàllam92. Mc Kooku dina
leen sóob ci Xel mu Sell mi ak sawara. Layoom mu ngi ci loxoom, ngir
jéri dàgga ja, ba mu set; pepp ma dina ko def ca sàq ma, waaye xatax ba
dina ko lakk ci sawara su dul fey mukk. 93 »
Lu Noonu Yaxya teg ca yeneen dénkaane yu bare, di yégal nit ña xibaaru
jàmm ba. 17. Yaxya sóob na Yeesu ci dexu Yurdan (Mc 3:13-17; Mk 1:9-11; Lu
3:21-22)
Mc Booba Yeesu jóge Mk dëkku Nasaret ci diiwaanu Galile, Mc ñëw ngir
Yaxya sóob ko ca dexu Yurdan94. Waaye Yaxya gàntu ko ne: « Man maa
soxla nga sóob ma ci ndox, te yaa ngi ñëw ci man! » Yeesu tontu ko: «
Bàyyil noonu, ndaxte war nanoo mottali lépp lu jub. » Noonu Yaxya
nangu. Bi ko Yaxya sóobee ca dex ga, Yeesu génn Mk ndox mi. Mc Ca saa sa
asamaan yi daldi ubbiku, te Yaxya gis Xelum Yàlla wàcc ci melow pitax,
ñëw ci kaw Yeesu. Mk Te baat bu jóge asamaan jib ne: « Yaa di sama92 Mc 3:11; Mk 1:7; Lu 3:16 yeyoowumaa tekki ay dàllam: Ca jamono Injiil jaam rekk
moo tekki dàllu keneen. Ab taalibe daan na def seen sang lépp li jaam yi defoon seeni
sang lu dul tekki dàllam. Naka noonu Yaxya dafa bëggoona wax ne yeyoowul sax nekk
jaamu Yeesu. 
93 Mc 3:11 sawara su dul fey mukk: Ñi ko déggoon waroon nañu xalaat ca li ñu bind ca
Mbindu Yonent ma ca Yowel 2:28-29 ak ca Malasi 3:2-5. Yowel nee na Yàlla dina tuur
Xelam ci kaw nit ñépp (seetal itam Jëf 2:16-21). Malasi nee na Yàlla day àtte di setal ak
sawara nit ñu bëgg dugg nguuru Yàlla. Ñi tuub Yeesu dina léen sóob ci Xel mu Sell mi. 
Ñi ci des mu àtte léen ak sawara. Gis nañu ni Xel mu Sell jëkkee wàcc ca kaw ndawi Kirist
ca Jëf 2:1-11. 
94 Mc 3:13; Mk 1:9 Yaxya sóob ko ca dexu Yurdan: Am na ay xalaat ci lu jëm ca bérab
fu ñu yaakaar Yaxya sóoboon Yeesu ca ndox. Tey ji lu ëpp ca boroom xam-xam ya gëm
nañu ne ca Wéd Xarar ci réewu Jordaani la woon, mooy Betani ca gannaaw dexu Yurdan. 
Ca booru penku dexu Yurdan ca penku Yeriko la nekk. Cosaankat ya gas suuf fekk nañu
fa 11 egliis yu bokk ci tabaxinu nguuru Bisantiin yu ñu tabaxoon ca xarnu gannaaw
jamono Kirist, genn këru làbbe, ay làquwaay, ak ay bëtu ndox. 
Amoon na ña foog ne ca booru sowu dexu Yurdan la woon, mooy li ñu wax tey ji Kasir-
al-Yawud. Ñeneen ca dëkk bu ñu wax tey ji Yardenit fu dexu Yurdan génne dexu Galile
la woon, waaye xëy-na yombaay dem fa moo tax. Ñeneen bérab ñoo jafe woon dem ndax
xeex diggante Israyil ak Palestiin. 
Yeesu dafa dox tànk 120 kilomet ngir Yaxya sóob ko ca ndox. Seetal kart 8. 
Doom, ji ma bëgg; ci yaw laa ame bànneex. »18. Cosaanu Yeesu ci wàllu yaayam (Lu 3:23-38)
Lu Bi Yeesu di tàmbali liggéeyam, amoon na lu wara tollu ci fanweeri at,
di doomu Yuusufa ci bëti nit ñi. Te Yuusufa mooy doomu Eli, miy doomu Matat. 
Matat, Lewi mooy baayam;
Lewi, Melki;
Melki, Yanayi;
Yanayi, Yuusufa;
Yuusufa, Matacas; Amos; Naxum; Esli; Nagayi. 
Nagayi, Maat; Matacas; Semeyin; Yoseg; Yoda. 
Yoda, Yowanan mooy baayam;
Yowanan, Resa;
Resa, Sorobabel. Kooku Salacel a ko jur;
Salacel, Neri;
Neri, Melki; Adi; Kosam; Elmadam; Er. 
Er, Yeesu; Eliyeser; Yorim; Matat; Lewi;
Simeyon; Yuda; Yuusufa; Yonam; Eliyakim. 
Eliyakim, Meleya; Meleya, Mena;
Mena, Matata; Matata, Natan;
Natan, Daawuda. 
Daawuda mooy doomu Isayi;
Isayi, Obedd; Bowas; Salmon; Nason. 
Nason; Aminadab;
Aminadab, Admin; Arni; Esron; Peres; Yuda; Yanqóoba;
Isaaxa; Ibraayma; Teraa; Naxor; Serug; Rew; Peleg; Eber; Sela. 
Sela, Kaynam mooy baayam;
Kaynam, Arpagsàdd;
Arpagsàdd, Sem;
Sem, Nóoyin;
Nóoyin, Lemeg;
Lemeg, Matusalem; Enog, Yeredd; Maleleel; Kaynan; Enos; Set;
Set doomu Aadama;
Aadama doomu Yàlla. 19. Yeesu dékku na ay nattu ci pexey Seytaane (Mc 4:1-11; Mk 1:12-
13; Lu 4:1-13)49Nettalib YeesuLu Noonu Yeesu fees ak Xel mu Sell mi, jóge dexu Yurdan. Mc Bi loolu
amee Mk Xelum Yàlla daldi jéñ Yeesu, mu dem ca màndiõ ma95, Mc ngir mu
jànkoonte ak fiiri Seytaane. Yeesu nekk fa te lekkul dara ñeent fukki
bëccëg ak ñeent fukki guddi, doora xiif. Mk Mu dëkk ci biir rabi àll yi96. 
Lu Noonu Seytaane Mc ñëw ci moom ne ko: « Boo dee Doomu Yàlla, santal
doj yii, ñu nekk mburu. » Waaye Yeesu tontu ko ne: « Mbind mi nee na:
“Nit du dunde mburu rekk, waaye itam gépp kàddu gu génne ci gémmiñug
Yàlla. 97“ » Bi mu waxee loolu, Lu Seytaane yóbbu na ko Yerusalem, teg ko
ca njobbaxtalu kër Yàlla ga98 ne ko: « Boo dee Doomu Yàlla, tëbal jëm ci
suuf, ndaxte Mbind mi nee na: “Dina jox ay malaakaam ndigal ci sa mbir,
ñu sàmm la, dinañu la leewu ci seeni loxo, ngir nga baña fakktalu ciw
doj. ”99 » Mc Yeesu tontu ko: « Bind nañu it ne: “Bul diiõat Yàlla, sa
Boroom. ”100 »
Mc Gannaaw loolu Seytaane yóbbu ko ci kaw tund wu kawe lool. Lu Ci xef-95 Mc 4:1; Mk 1:12; Lu 4:1 Màndiõu Yude moo nekk diggante tundi Yude ak xuru dexu
Yurdan walla géeju Xorom. Guddaay 80 kilomet la, te yaatuwaay 15 kilomet. Dara saxul
fa lu dul gannaaw taw ba ci diirub ay ayu-bés rekk. Du màndiõu gànnuus ni réewu
Gànnaar. Ay tundu kew ak xeex yu am ay xunti ca seen diggante la. Seetal nataal 4. Dafa
wéet lool. Yawut gëm nañu ne màndiõ ma moo dëkku jinne ak rab te ñu ragal ko. Am na
aada buy wax ne ca tund bi ñu wax tey ji tundu Karanteen, lu tollu 2. 5 kilomet ca noru
dëkku Yeriko la Seytaane fiir Yeesu, waaye kenn xamul bu wóor. Seetal kart 9. 
96 Mk 1:13 Rabi àll yu mel ni gaynde, segg, tene, siiru, bukki, till, wel, urs, mbaam-àll, ay
xeetu jaan yu am daõar, saaw, daman, kund, ak sikkóor amoon ca màndiõ ma. 
97 Mc 4:4 Lu 4:4 Yeesu jukki na ko ca De 8:3. 
98 Mc 4:5; Lu 4:9 njobbaxtalu kër Yàlla ga: Kër Yàlla ga amoon na guddaayu 50 meetar
ca kaw niwo ëtt ba. Suba su nekk amoon fu benn sarxalkat daldi taxaw ca palaafoõ ca
kaw taaxu kër Yàlla, di wol ag liit bi jant fenkee. Waaye tabax nañu ëtt ba ca kaw dëkk ba. 
Guddaayu miiru ëtt ba ca sudd nekkoon 30 meetar ca kaw niwo yooni dëkk ba. Tamit
tabax nañu dëkk ba ca kaw ay tund. Miiru kër Yàlla ga ca penku suuf dafa tiimoon benn
xur bu xóot te mbartale, mooy xuru Kidiron (walla Sedoron). Ku nekk ca kaw kër Yàlla day
xool 150 meetar ca suuf. Dafa kawe lool! Seetal nataal 2. 
99 Mc 4:6; Lu 4:10-11 Seytaane jukki na ko ca Sabóor 91:11-12. Ca jamono Yeesu Yawut
ya gëm nañu ne Almasi bi dina ne parax feeñ asamaan di dugg kër Yàlla. Yeesu moom
xamoon na ne Yàlla yónni na ko ngir mu jaar ca yoon bu metti. Ibliis dafa fiir Yeesu, mu
topp yoon bu gëna yomb, def kéemaan ca kanamu nit ñi gu bokkul ca coobare Yàlla. 
100 Mc 4:7; Lu 4:12 Yeesu jukki na ko ca De 6:16. Aaya bi moo fàttali bànni Israyil ni ñu
nattoo Yàlla ca Maasa (Ex 17:1-7) ca jamono ja ñu génne Misra. Ñu egg ca bérab bu amul
woon ndox, daldi diiõat yonent Yàlla Musaa te nattu Yàlla, maanaam seen topp Yàlla sës
ca ni Yàlla wara léen indee ndox. Waaj biak-xippi mu won ko réewi àddina Mc yépp ak seeni ndam. Lu Mu ne ko: «
Dinaa la jox bépp sañ-sañu nguur yii ak seen ndam ndaxte jébbal nañu ma
ko, te ku ma soob laa koy jox. Kon, Mc lii lépp dinaa la ko may, boo
sukkee màggal ma. » Mc Waaye Yeesu ne ko: « Sore ma Seytaane, ndaxte
Mbind mi nee na: “Nanga màggal Yàlla sa Boroom, te jaamu ko moom
rekk. ”101 »
Mc Noonu, Lu bi mu ko lalalee fiiram yi mu am yépp, Seytaane daldi sore
Yeesu, di xaar yeneen jamono. Mc Te ay malaaka daldi ñëw fi Yeesu, di ko
topptoo. 20. Yaxya tontu na ndawi Yawut yi (Yow 1:19-34)Anam yi: Lii xewoon na ci dëkku Betani ci gannaaw dexu Yurdan ci
diiwaanu Pere. 
Yow Lii mooy seedes Yaxya. Amoon na bés Yawut ya yónni ay sarxalkat
ca Yaxya, ñu ànd ak ñu soqikoo ci giiru Lewi102. Ñu nga jóge Yerusalem,
ñëw ci moom, di ko laaj mooy kan. Yaxya tontu na léen te nëbbu ci dara,
wóoral na léen ne moom du Almasi bi. Ñu laaj ko ne: « Kon yaay kan? Ndax yaa di Ilyaas? » Mu ne léen:
« Déedéet, duma Ilyaas103. » Ñu ne ko: « Ndax yaa di Yonent, bi wara101 Mc 4:10; Lu 4:8 Yeesu jukki na ko ca De 6:13. 
102 Yow 1:19 ñu soqikoo ci giiru Lewi: Benn ca giiri Israyil. Yàlla moo léen tànnoon ca
jamono yonent Yàlla Musaa ngir ñu toppatoo liggéeyu màggalukaayu Yàlla. Ci biir ñoom
amoon na, ñu soqikoo itam ca Aaroona. Ñoom ñooy sarxalkat ya. “ñu soqikoo ci giiru
Lewi” ñooy ni ñu waxe ñi des, maanaam ñu soqikoo ci giiru Lewi ñu dul askanu Aaroona. 
Daan nañu dimbali sarxalkat ya ak liggéeyu kër Yàlla ga, def misik te ca ñoom la alkaati
yu daan wottu kër Yàlla ga jóge. Bokkoon nañu ca xutbakat ya itam, ak ca kureelu àttekat
ya. 
103 Yow 1:21 yonent Yàlla Ilyaas: Yonent bu mag la woon, ci nguuru buuri Israyil, Akab
(874-853 j. K. ) ak Akasiyas (853-851 j. K. ), bu jiitu jamonoy Kirist ci juróom-ñetti téeméeri
at. Bind na Yoram, buur ci réewu Yuda ci 2Ch 21:12-15 waaye bindul téere. Def na ay
kéemaan, te jànkoonte na ak yonentu Baal yi. Ilyaas jaarul ci dee. Yàllaa ko yóbbu ca
moom ci biir callweer. Yonent Yàlla Malasi yégle na ne Ilyaas dina dellusi ci suuf ngir yégle
ñëwu Almasi bi. Man nga jàng jalooreem ci 1Ki 17:1-19:21; 2Ki 1:1-2:18. Taalibeem
Alyaasa moo ko wuutu. 
Ci Injiil Ilyaas feeñuwaat na ci Yeesu ànd ak Musaa (Mc 17:1-8; Mk 9:2-8; Lu 9:28-36). 
Yeesu nee na yégleb yonent Yàlla Malasi (Mal 4:5-6) bu wax ne Ilyaas wara dellusi amoon
na ci Yonent Yàlla Yaxya (Mc 11:14; 17:10-13; Mk 9:11-13). Nettalib Yeesuñëw?104 » Mu ne léen: « Déedéet. » Noonu ñu laaj ko ne: « Wax nu yaay
kan, ngir nu mana tontu ñi nu yónni. Nga ne yaa di kan? » Yaxya wax
léen li yonent Yàlla Esayi waxoon ne: « Man maa di baat biy yégle ci
màndiõ mi ne: “Xàll-leen yoonu Boroom bi!”105 »Amoon na ñu bokk ca Farisen ya106, yu àndoon ca mbooloo, ma ñu yónni
woon ca Yaxya. Ñooñu laaj ko ne: « Gannaaw doo Almasi bi, doo Ilyaas,
doo Yonent bi wara ñëw, lu tax107 ngay sóob nit ñi ci ndox? »Yaxya ne léen: « Man maa ngi sóobe ci ndox, waaye am na ci seen biir ku
ngeen xamul. Kookooy ñëw sama gannaaw, te man sax yeyoowumaa tekki
ay dàllam. 108 » Lii xewoon na ci dëkku Betani109, ca gannaaw dexuYàlla àtte na Israyil ca jamono Ilyaas, mu ñaan Yàlla ba taw laalul suuf ci diirub ñetti at ak
genn-wàll. Xiif bu metti am, fekkuñu ndox fenn, te buur ba dafa wut Ilyaas ngir rey ko. Ci
bu jëkk Yàlla moo ko sant mu làquji ca xuntim Kerit ma ca penkub dexu Yurdan, te jox na
ndigal baaxoñ yi ñu ko dundal. Bi ndoxum xur wa õiisee, mu sant Ilyaas mu dem dëkku
Sarebta ca jenn jigéen ju jëkkëram faatu. Fekk ne jigéen jooju amul woon dara lu moy bar
ci loxob ca njaq ak diw gu tuut cib tax. Yàlla def na kéemaan ba tax njaqu sunguf ak taxub
diw jeexuñu woon ay at ba keroog bés ba mu taw. Beneen bés Ilyaas dekkal na doomu
jigéen jooju ci ñu dee. Man nga ko jàng ca 1 Buur yi 17:8-24. 
104 Yow 1:21 Yonent, bi wara ñëw: Ca jamono Injiil Yawut ya foogoon nañu ne ñetti
yonent dinañu feeñ ca mujug jamono: ñooy Almasi bi, Ilyaas ak yonent bu mel ni Yonent
Yàlla Musaa. Xalaat lu ñu amoon ca kale nag jóge na ca De 18:15-18 fu Musaa waxoon
Yàlla dina tànnal ca biir Yawut ya yonent bu mel ni moom. Xalaatoon nañu ca jamono ja
kooku war naa sut Musaa waaye wuute na ak Almasi bi. 
105 Yow 1:23 Yaxya jukki na ko ca Isa 40:3. 
106 Yow 1:24 Farisen: Seetal leeral 87 (Mc 3:7, wàll 16, page 46). 
107 Yow 1:25 lu tax . . . : Ni Yaxya daan na sóobe nit ñi ci ndox lu bees la woon. Ca xalaatu
kilifay Yawut ya kenn ku mel ni Almasi bi, Ilyaas walla Yonent bi wara ñëw rekk amoon na
sañ-sañ indi lu bees. Bëggoon nañoo aar seen diine ca soste. Waaye itam daan nañu
moytu lépp lu manoona indi yengu-yengu mbooloo ma ndax ragal ne nguuru Room dal ca
seen kaw. Loolu moo tax kilifay Yawut ya yónni nañu ay ndaw ca Yaxya ngir xam ca ban
sañ-sañ la Yaxya doon sóob nit ña ca ndox. 
108 Yow 1:27 yeyoowumaa tekki ay dàllam: Seetal leeral 92 (Mc 3:11, wàll 16, page 48). 
109 Yow 1:28 Betani, ca gannaaw dexu Yurdan: Ca jamono Injiil amoon na ñaari dëkk
yu tudd Betani: benn ca wetu Yerusalem ak benn ca penku dexu Yurdan. Seetal Kart
Betani ca gannaaw Yurdan (kart 8). 
Bu yàgg xamatuñu ne tembe fan la Betani ca gannaaw dexu Yurdan nekkoon. Waaye
cosaankat ya yaakaar nañu ne fekk nañu bérab ba ca penku dexu Yurdan ca atum 1995. 
Bérab ba ca Wéd Xarar la nekk. Am na fa ay bëti ndox, ak benn làquwaay fu ñu yaakaar
ne Yaxya daan na fanaan. Su fekkee ne danga nekkoon ca dëkku Yeriko manoon ngaaWaaj biYurdan, fa Yaxya doon sóobe. Yaxya seede na Yeesu ca mbooloo maCa ëllëg sa, bi Yaxya gisee Yeesu, muy ñëw ci moom, mu ne: « Xool-
leen! Kii mooy Gàttub Yàlla110, bi ñu nara rendi, ngir dindi bàkkaarugis bérab ba. Ñoom ñi gas ci suuf ngir seet naka la nit ñi dëkke ca yeneen jamono fekk
nañu ca bérab ba ay tabax, ay jàngu, ay làquwaay fu nit ñi doon dëkke, ak ay sanguwaay. 
Taalibe Yeesu yi doon nañu fa aj ngir siyaareji ca xarnu yu jëkk ya gannaaw jamono Kirist
ndaxte gëm nañu ne foofu la Yaxya sóoboon Yeesu ca ndox. War nga xam ne yoonu
dexu Yurdan soppi na ay yoon ndax mbënnu ndox ya. Naka noonu tabax ya nekkoon ca
boru dex ga ca xarnu ya gannaaw jamono Kirist xaw nañu sore ndox ma tey ji. 
Su fekkee foofu la, ñu bare waroon nañu gis Yaxya, ndaxte bérab boobu benn fan fu jóge
Yerusalem la ca yoon fu ñu ëpp ñu jëm Galile walla yoonu Buur wa doon jaar. 
Gannaaw ga Araab yi nootoon réew ma ca penku dexu Yurdan, Wéd Xarar neexatul fa
dem. Naka noonu def nañu ab jàngu ca sowu dexu Yurdan fu mu jàkkaarloo ak Wéd
Xarar ngir nit ñi manoon nañu fa aji. Bérab boobu, Kasir al-Yawud la tudd. Amoon na ña
mujjoona xalaat ne mooy bérabu Betani ca gannaaw dexu Yurdan. 
Ñeneen nag wax nañu ne xëy-na Yaxya daan na sóobe nit ña ca ndox ca benn ca yeneen
jàlluy dexu Yurdan. Naka noonu ñu gis ne ña wax ne mooy Bet-nimra ca diiwaanu jàllub
dexu Yurdan bu ñuy wax Algoraniye, ñeneen wax ne mooy diiwaanu jàllub dexu Yurdan
bu ñuy wax Abara, ñeneen wax ne mooy diiwaanu jàllub dexu Yurdan bu ñuy wax Damiye. 
Ñeneen yaakaar nañu ne Betani ca gannaaw dexu Yurdan war na jege Galile ndax li ñu
gis ca Yow saar 1 ak saar 11. Ñoom, wax nañu ne ca Yow 1 am na 3 fan (Yow 1:29, 35;
2:1). Naka noonu, fekkoon nañu Yeesu benn fan gannaaw ga Yaxya seede ko. Wéd Xarar
ba Galile doxub tànku 3 fan la. Tamit, Yeesu nekkoon na ca Betani ca gannaaw Yurdan
(Yow 10:40) bi ndaw ya ñëwoon ca Yeesu ngir wax ko xaritam Lasaar dafa woppoon (Yow
11:3). Mu toogaat fa yeneen ñaari fan (Yow 11:6) ba noppi dem Betani ca wetu
Yerusalem. Waaye bi mu eggee fa, fekk na ne Lasaar dee na am na ñeenti fan (Yow
11:17). Wéd Xarar ba Betani doxub tànku benn fan rekk la. Loolu moo tax ñu xalaat ne
xëy-na Betani ca gannaaw dexu Yurdan sorewul Galilee. Tamit ñu wax ne Betani
dëgg-dëgg du dëkk waaye diiwaanu Batane la. Ñoom ñu foog ne xëy-na ca diiwaanu dexu
Yarmukk fu mu dajeek dexu Yurdan la Yaxya doon na sóob nit ña ca ndox. 
110 Yow 1:29 Gàttub Yàlla: Yaxya boole na xalaat yu bees ak li ñu xamoon ba noppi bi mu
tuddee Yeesu “Gàttub Yàlla, bi ñu nara rendi, ngir dindi bàkkaaru àddina”. Ñi ko déggoon
waroon nañoo xalaat ca mbote mi ñuy rendi ca màggalu bésu Mucc ga. Waaye sarax
soosu dindiwul bàkkaar. Tamit bés bu Yàlla sàkk sarax nañu menn mbote suba ak ngoon
ca kër Yàlla ga. Waaye sarax soosu itam du sarax suy dindi bàkkaar. Tamit ndegam
gannaaw jamono Makabe ya ‘mbote’, rawatina mbote muy am béjjén, nekkoon misaalu
jàmbaar kuy dem daani. Tamit yonent Yàlla Esayi wax na ca Almasi bi mu nekk ni xar mu
ñuy rendiji (Isa 53:7). Xëy-na itam xalaatoon nañu ca gàtt biy Yàlla wuutal doomu
Ibraayma (Ge 22), ak gàtt biy yenu seeni ñaawteef yépp, yóbbaale ca ndànd foy-foy ga
Nettalib Yeesuàddina. Moo taxoon ma wax ne: “Am na kuy ñëw sama gannaaw, waaye
moo ma gëna màgg, ndaxte nekk na laata may juddu. ” Xawma woon
kooku kan la waroona doon, waaye xamal ko bànni Israyil moo tax ma
ñëw, di sóob nit ñi ci ndox. »Ci kaw loolu Yaxya seede na lii: « Gis naa Xelu Yàlla mi ci melow pitax,
mu jóge ci asamaan, tegu ci moom111. Bi loola laata am, xawma woon
mooy kan, waaye Yàlla, mi ma yebal may sóobe ci ndox, nee woon na
ma: “Dinga gis Xel mu Sell mi wàcc, tegu ci kaw nit. Kooku moo di ki
leen di sóob ci Xel mu Sell mi. ” » Yaxya teg ca ne: « Gis naa loolu te
seede naa ne moom moo di Doomu Yàlla ji. 112 »21. Ñi jëkka doon taalibey Yeesu (Yow 1:35-42)Anam yi: Lii xewoon na itam ci dëkku Betani ci gannaaw dexu Yurdan ci
diiwaanu Pere. 
Yow Ca ëllëg sa Yaxya taxawaatoon na ca bérab booba, ànd ak ñaari
taalibeem. Bi mu gisee Yeesu muy romb, mu daldi ne: « Kii mooy Gàttub
Yàlla bi! »Ñaari taalibe ya dégg li mu wax, daldi dem toppi Yeesu. Yeesu geestu, gis
ne ñoo ngi koy topp. Mu ne léen: « Lu ngeen soxla woon? » Ñu ne ko:
« Foo dëkk, Ràbbi? »Ràbbi mi ngi tekki « Kilifa gi ». Yeesu ne léen: « Kaayleen gis. » Noonu
ñu dem, seeti fa mu daloon, ngoonalal ko. Ci tàkkusaani kaw la woon. Kenn ci ñoom ñaar, ñi déggoon li Yaxya wax te topp Yeesu, ma nga
tuddoon Andare, mi bokkoon ak Simoõ Piyeer113 ndey ak baay. Andare(Le 16:21-22). 
111 Yow 1:32 Li Yaxya seede amoon bi mu sóobee Yeesu ca ndox (Mc 3:13-17; Mk 1:9-11;
Lu 3:21-22). Seetal wàll 17, page 48. 
112 Yow 1:34 Doomu Yàlla ji: Seetal leeral 1 (Mk 1:1, wàll 1, page 12). 
113 Yow 1:40 Simoõ Piyeer ndawu Kirist la. Benn ci fukki taalibe Yeesu ak ñaar yi Yeesu
tànnoon. Turam dëgg-dëgg, mooy Simeyon. ‘Simeyon’, turam ci Yawut, mooy ‘Simoõ’ ci
làkku gereg. Piyeer nekkul woon tur ca jamonoom. Yeesu moo ko dàkkentale ‘Piyeer’,
mooy baatu làkku gereg bu tekki ‘xeer’. Ci làkku yawut ‘Piyeer’ mooy ‘Sefas’, mooy
weneen turu Piyeer mii. 
Nappkat la woon ca dexu Galile bi ko Yeesu wooyee, ni baayam Yunus. Bokk na liggéey
bi ak rakkam, Andare, tamit ak Saag doomu Sebede ak Yowaana rakku Saag. Ci bu jëkk
Waaj bidafa daldi dem seeti Simoõ ne ko: « Gis nanu Almasi bi. »Baat boobu mi ngi tekki « Kirist114 ». Noonu mu yóbbu ko ci Yeesu. amoon na kër ca Betsayda. Gannaaw ga, ñu gis mu am kër ca Kapernawum (Mc 8:14-15;
Mk 1:29-31; Lu 4:38-39). Làkku yawut wi ñuy wax arameyni moo doon làkkam, te
làmmiñam saf na diiwaanu Galile (Mk 14:70). Amoon na jabar ju ànd ak moom bi mu
tukkee ci liggéeyu Boroom bi (1Ko 9:5). 
Yeesu woo na ko ay yoon bala mu mujja bàyyi lépp ngir topp Yeesu. Ci bu jëkk rakkam
moo ko boole ak Yeesu (Yow 1:35-42), ba noppi Yeesu woo ko ca wetu dexu Galile (Mc
4:18-22; Mk 1:16-20; Lu 5:1-11 Nettalib wàll 38). Loolu amoon na lu tollook menn at bala
Yeesu tànn ci taalibeem yi fukk ak ñaar (Mc 10:1-4; Mk 3:13-19; Lu 6:12-19 Nettalib wàll
50). Ci biir fukk ak ñaar yi amoon na ñett ñu gëna jege Yeesu, ñooy Saag, Yowaana ak
Piyeer. Naka noonu Piyeer bokk na ci ñett ñi ni ñu ko gise bi Yeesu dekkalee benn xale
(Mk 5:37-43; Lu 8:51-56 Nettalib wàll 63); bi Yeesu soppalikoo ca kaw tund wa (Mc 17:1-8;
Mk 9:2-9; Lu 9:28-36 Nettalib wàll 88); ak ci toolu Setsemane (Mc 26:36-46; Mk 14:32-42
Nettalib wàll 157). Ay yooni yoon ñu gis ne Piyeer waxkatu taalibe yi la woon. Moo doon
seen njiit (Mc 10:2) te turam mooy jiitu saa su ñuy lim turu taalibe yi (Mc 10:2-4; Mk
3:16-19; Lu 6:13-16; Jëf 1:13). 
Ci biir jëfam yu gëna am solo, amoon na bés mu dox ci kaw ndox ma (Mc 14:24-32); mu
seede ne Yeesu mooy Almasi bi (Mc 16:13-20; Mk 8:27-30; Lu 9:18-21 Nettalib wàll 86);
mu yedd Yeesu ndax ni mu waxe ci deeyam (Mc 16:21-23 Mk 8:31-33); jàpp na wenn jën
wu am xaalis ci gémmiñam ngir fey galag ga (Mc 17:24-27); te dagg na noppu kenn ku
ñëw ngir jàpp Yeesu (Mc 26:51-54; Mk 14:47; Lu 22:50-51; Yow 18:10-11 Nettalib wàll
158). 
Ñaari yoon la Yeesu yégle ne Piyeer dina ko weddi. Ci bu jëkk ci biir reer bi (Lu 22:28-34;
Yow 13:36-38 Nettalib wàll 153) te beneen yoon bi di bi ñu génnee (Mc 26:30-35; Mk
14:26-31 Nettalib wàll 156). Ame woon na ni ko Yeesu waxe woon (Mc 26:57-58,69-75;
Mk 14:53-54,66-72; Lu 22:54-62; Yow 18:12-18,25-27). Moo tax Yeesu dem waxtaan ak
moom gannaaw ndekkiteem (Yow 21:15-24). 
Nekkoon na njiit ci biir mbooloo ñi gëm, gannaaw bi Yeesu dellusee asamaan (Jëf 1:15;
Gal 1:18; 2:9). Mu wut a yégle xebaar bu baax bi saa su ne. Noonu nu gis ay waareem
(Jëf 2:14-40; 3:11-26). Yeesu may na ko itam mu man a def ay kéemaan yu bare (Jëf
3:1-10; 5:12-16; 9:32-41). Yawut yi jàpp nañu ko ay yoon, tëj ko kaso, ba bëgg koo rey sax
(Jëf 4:1-23; 5:18-41; 12:3-19). 
Yeesu moo ko dénk mu nekk taskatu xibaaru jàmm bi ci biir Yawut yi (Gal 2:7-9). Waaye
loolu terewul Yàlla jëfandikoo Piyeer ngir mu jëkk a ubbi bunt bi, ba ñi dul Yawut man a
bokk ci gëm itam (Jëf 10:1-11:18; 15:7-12). Bi njiiti mbooloo ñi gëm ci Yerusalem déggee
ne am na ñu gëm ca Samari, yónni nañu Piyeer ngir seet lan moo am (Jëf 8:14-25). 
Amoon na itam benn bés Pool yedd ko ndax ni mu ruse xam ñi dul Yawut ca Ancos (Gal
2:11-16). 
Piyeer nekkoon na Room ci diirub fukki at yu mujj yi ci dundam. Yaakaar nañu ne buur bi
Sesaar Neron moo reylu Piyeer ca Room daanaka atum 67 walla 68 g. K. ndax ngëmam. 
114 Yow 1:41 Kirist baatu làkku gereg la, di Almasi bi ci làkku yawut, muy tekki ‘ku Yàlla
fal ngir liggéeyal ko’. Yawut ya, bu ñu masaan a fal kenn, dañu daan sotti diwlin ci
Nettalib YeesuYeesu xool ko ne ko: « Yaa di Simoõ, doomu Yowaana. Dinañu la wooye
Sefas. »Sefas mi ngi tekki « Piyeer », maanaam « xeer ». 22. Yeesu woo na Filib ak Nataneel (Yow 1:43-51)Anam yi: Bés lu jiitu mu jëkka daje ak Simoõ Piyeer ca diiwaanu Pere,
Yeesu ñibbisi na diiwaanu Galile. Foofu mu dugg ci benn dëkk, xëy-na
dëkku Betsayda la. 
Yow Ca ëllëg sa mu fas yéenee dem diiwaanu Galile te mu gis Filib. Yeesu
ne ko: « Toppal ci man. »Filib115 mu nga dëkkoon Betsayda116, dëkku Andare ak Piyeer. Filib dajeekboppam, muy yonent, muy sarxalkat mbaa buur. Kirist, Almasi bi nag, mooy Ki Yàlla sol
Xelam, ngir wone ne mooy Yonent, bi nuy jottali xibaaru jàmm fa kanam Yàlla, di
Sarxalkat, bi nu ubbil bunt fa Yàlla, ak Buur, bi yilif ñépp ak yépp. 
Boo gisee Kirist ci Injiil ci Wolof mooy turu Yeesu. Boo gisee Almasi bi mooy ndombam. 
115 Yow 1:43 Filib, benn ca 12 ndawi Kirist ya. 
116 Yow 1:44 Betsayda: Dëkk ba ci penku-kawu dexu Galile la woon, sorewul fu dexu
Yurdan dugg. Dëkku nappkat la woon. Daan nañu jaay géjj ca dëkk fu sore — ba Room
sax. Tey jii xamuñu tembe bérab bi. Xam nañu ne Betsayda ca diiwaanu buur Erodd Filib
la bokkoon, maanaam ca penku dexu Yurdan. Filib defaroon na dëkk ba, yokk ña fa dëkk,
def ko ñaareel bi péeyam, te tuddaat ko Yuliyas ngir teral soxnas buuru Room, menn at
gannaaw deeyam ca atum 30 g. K. . Loolu tekki na ne lu ëpp 15. 000 dëkkoon nañu fa. Ca
at la fa Yeesu liggéey, Filib tabax na fa benn màggalukaayu buuru Room ca njobbaxtalu
dëkk ba. Ca Betsayda lañu dencoon Filib. 
Betsayda nekkoon ca wetu yoon wu gëna am solo ca réew ma, lu boole dëkku Damas ak
Géej gu Mag (jëm Misra) walla Yerusalem. Yoon wu baax amoon diggante Betsayda ak
Sesare bu Filib, te weneen yoon wu am solo toppoon booru dexu Galile, jëm penku ba
Eskitopolis walla jëm sowu ba Tiberyàdd walla Sepforis. Ca wetu dëkk ba amoon na benn
jàllub dexu Yurdan, waaye yaakaar nañu ne amoon na pom ca jamono Injiil. Bokkoon na
ca dëkk ya nguuru Room tasoon ca xeex atum 67 g. K. , te kenn tabaxaatul ko. 
Andare ak Piyeer ca Betsayda lañu yaroo ba noppi toxu dëkk Kapernawum. Ca wetu dëkk
ba la Yeesu bareel mburu ngir dundal 4. 000 nit. Yeesu def na kéemaan yu bare ca
Betsayda, waaye nanguwuñu gëm ba tax Yeesu móolu léen. 
Yaakaar nañu ne ca benn ca ñaari bérab la nekk: Etel, walla Tell el-Arag. 
Lu ëpp ca boroom xam-xam gëna yaakaar ne bérabu Betsayda mooy Etel. Cosaankat ya
gas suuf fekk nañu ne Etel amoon na ña fa dëkk ca ñetti jamono:
- dëkk bu amoon am na 5. 000 at;
- dëkk bu rey bu am solo bu amoon am na 3. 000 at, bu tuddoon Etser (Tzer). Péeyu
nguuru Gesur la woon. Yonentu Yàlla Daawuda takkoon na benn ca doomu buuru Gesur. 
Waaj biNataneel117 ne ko: « Gis nanu ki yoonu Musaa wi118 ak yonent yi doon
wax. Mu ngi tudd Yeesu, doomu Yuusufa, te dëkk Nasaret119. » Nataneel
ne ko: « Aa! Ndax dara lu baax man na jóge Nasaret? » Filib ne ko:
« Ñëwal gis. »Naka la Yeesu gis Nataneel jëmsi ci moom, mu daldi ne ci mbiram:
« Xool-leen, nitu Israyil dëgg a ngee di ñëw; du dox benn tànku
caaxaan. » Nataneel ne ko: « Noo ma xame? » Yeesu ne ko: « Bi la Filib
di laata woo, gis naa la, bi nga nekkee ca ker garabu figg ga. » Nataneel
wax ko ne: « Kilifa gi, yaay Doomu Yàlla ji, yaa di buuru Israyil! » Yeesu
ne ko: « Ndax li ma ne, gis naa la ca ker garab ga, moo tax nga gëm?
Dinga gis mbir yu gëna réy yii. » Noonu mu teg ca ne: « Ci dëgg-dëgg
maa ngi leen koy wax, dingeen gis asamaan ubbiku, malaaka yiy baaganteNguuru Asiri moo tasoon dëkk ba ca atum 735 j. K. ;
- dëkk ca jamono Injiil. Ca dëkk bale fekk nañu genn këru nappkat waaye fekkaguñu lu
niroo tabax ya Filib waroona tabax. Tey ji Etel dafa sore dexu Galile ga 2 kilomet, waaye
am na ñu yaakaar ne ca jamono Injiil dex ga egg na dëkk ba. Benn yengu-yengu suuf
yékkati na suuf si, te dexu Yurdan wàcc na suuf su mu yóbbaale ca bëlam ba tax booru
dexu Galile sore. 
Ca Tell el-Arag gis nañu ay posetu xaalis yu bokk jamono Injiil, waaye gasaguñu fa ndax
lu ëpp ca bérab ba nekk na ci biir ndox. 
Ñeneen xalaat ne ñoom ñaar benn dëkk la - maanaam el-Arag mooy teeru dëkk bu
nekkoon Etel. Amoon na ci seeni diggante benn waruwaayu ndox ak tali móol bu waa
Room tabaxoon. 
Ca weesu xalaatoon nañu xëy-na bérabu Betsayda mooy bérab bu ñuy wax Tell
el-Masadiya, walla bérab bu ñuy wax Tabga ca wetu Kapernawum. Seetal kart Betsayda
(kart 10). Am na ñu gëm ne sax amoon na ñaari dëkk yu bokk tur Betsayda. Benn ci penku
dexu Yurdan, te benn (mooy Betsayda ci diiwaanu Galile) ci sowu dexu Yurdan. 
117 Yow 1:45 Nataneel: Mooy benn ci fukki taalibe Yeesu ak ñaar yi ñu gis ci Yowaana. 
Waaye turam feeñ na rekk ci Yow 1:45-51; 21:2. Naka noonu, ndegam ne Nataneel feeñul
ca Macë, Màrk walla Luug, yaakaar nañu am na dàkkental, maanaam, mooy Bartelemi. 
Ca dëkku Kana la bokk. Filib moo koy indi ca Yeesu. 
118 Yow 1:45 yoonu Musaa ak yonent yi: Mooy li Yawut yi tudd seen xaaj ca Mbind mu
sell mi, maanaam Kóllëre gu jëkk ga. 
119 Yow 1:45 Nasaret: Seetal leeral 23 (Lu 1:26, wàll 6, page 22). Gis nañu ni Nataneel
mi jóge Kana xeebe waa Nasaret. Nasaret dëkk bu ñàkk solo la woon. Waa Yude daan
nañu xeeb waa Galile. Te dafa mel ni waa Galile daan nañu xeeb waa Nasaret. Waaye
man naa nekk itam xëccoo diggante Nasaret ak Kana kese, ni ay dëkkandoo di xëccoo,
moo tax Nataneel xeeb Nasaret. Kana dafa sore Nasaret lu tollu 14 kilomet ya. 57Nettalib Yeesukaw ak suuf120, di wàcc ci Doomu nit ki121. »23. Yeesu dem na céet ga ca dëkku Kana (Yow 2:1-12)Anam yi: Lii xewoon na ci dëkku Kana, tolluwaayam ak Betsayda doon 30
kilomet. 
Yow Ñaari fan gannaaw loolu ag céet122 am ca dëkku Kana123 ca diiwaanu120 Yow 1:51 Li Yeesu wax niroo na li ñu gis ca Ge 28:12 “Guddi googu Yanqóoba dafa
gént, gis raas bu sampu ci suuf, te cat la sar asamaan, malaakay Yàlla yi di ci yéeg ak a
wàcc. ” Dafa bëgg wax ne Yeesu mooy yoon diggante asamaan ak suuf, mu boole leen. 
121 Yow 1:51 Doomu nit ki: Tur la, wu yonent Yàlla Dañeel doon wooye Almasi bi lu jiitu
juddoom (Da 7:13-14; seetal itam Pe 1:12-18; 14:14-17). Day wone suufeg Kirist, mi wàcc
ba jël sunu bindu doom Aadama, wone it ndamam, moom mi yore bépp sañ-sañ ak bépp
àtte. Yeesu tudde na ko boppam, te moom rekk moo ko tudde. Ca jamono waxin la woon
itam buy tekki ‘kenn’. 
122 Yow 2:1 Céet: Ca jamono Injiil xewu céet daan na yàgg 7 fan. Dëkkandoo ya ak bokk
ya yépp ñoo ca bokkoon. Boroom céet ga amoon na warugar mu indi lekk ak biiñ yu doy
7 fan yépp. Mu dénk liggéeyu sàmm lekk ak naan ku ñu wax njiitu xew wa. Su fekkee ne
mu teela jeex, gàcce gu réy la doon. 
123 Yow 2:1 Kana: Dëkk bu ndaw ci diiwaanu Galile la woon. Yeesu ganesi na fa ay yoon
(Yow 2:1-11; 4:46-54). 
Kenn xamul bu woor fu Kana nekkoon. Bérab yii lañu wax ñoo manoon naa nekk bérabu
Kana. Seetal kartu Kana (kart 11). 
1. Ngent bu tudd Xirbet Kana. Ñu ëpp yaakaar nañu ne mooy bérabu Kana. Daanaka 14
kilomet ca bëj-gànnaaru Nasaret la. Ba tey Araab yi ñoo tudde bérab boobu Kana ci
Galile. Mu nekk ca yoon bu am solo diggante Patolemayis ca Géej gu Mag ga ak Magadan
ca dexu Galile buy jaar ca xuru Bet-Netofa. Sorewul woon yoon wi jóge Yafa ak Nasaret,
jaar Sepforis jëm Yotapat. Ci nawet, xuru Bet-Netofa déeg la, rawatina ca penku. Naka
noonu naat na lool waaye neexula jàll. Fekk nañu fa fu ña ñëwoona siyaaresi daan nañu
bind ca miiru benn làquwaay. Dëkk ba amul woon miir. Ca ñetti wetu tund wa, yoon yu
gëna màgg wër na tund wa ba xawa tàppandaar te yoon yu ndaw toppoon nañu
mbartalum tund wa. Gas nañu ca mbartal ma ngir tabax kër yi. Ca kër yu gëna kawe ca
tund wa, ëttu kër ca kaw moo doon ca kaw taaxum kër sa suufam ngir yokk yaatuwaay bu
ñu amoon ngir dëkk te liggéey. Ca wet bu nor fu mbartal ma gëna tàppandaar kër yi
amoon na ëtt ca diggu néeg ya. Ndegam dëkk ba amul woon bëtu ndox daan nañu daje
ndoxum taw ca kàmb gu ñu gas ca doj. Cosaankat ya fekk nañu segalukaay oliw, ay
ràbbukaay, ay puuru ndaal kew, ak desitu defarkatu weer ya. 
2. Dëkk bu tudd Kafër Kana. Ca lu ëpp junni at ab aada wax na ne dëkk bu tollook 6
kilomet ca penku-kawu Nasaret mooy bérabu dëkku Kana. Man nañu topp aada boobu
gannaaw ba juróom-ñetteelu xarnu gannaaw Kirist. Mu nekk ca yoon diggante ñaari dëkk
yu gëna am solo ca jamono Kirist, maanaam Sepforis ak Tiberyàdd. Fekk nañu fa ngentu58Waaj biGalile. Yaayu Yeesu teewe woon na ko. Woo woon nañu it Yeesu ca céet
ga ak ay taalibeem. Ca biir xew wa, biiñ124 ba daldi jeex. Yaayu Yeesu ne
ko: « Amatuñu biiñ. » Yeesu ne: « Soxna si, loo ma bëggal? Ndaxte sama
waxtu jotagul. » Yaayam daldi ne surga ya: « Defleen lépp lu mu leen
wax. »Foofa amoon na fa juróom benni ndaa yu ñu yett ci doj, yu Yawut ya daan
jëfandikoo ngir seen sangu set. Ndaa lu nekk man na def daanaka téeméeri
liitar. Yeesu ne surga ya: « Duyleen ndaa yi. »Ñu duy léen, ba ñu fees bay rembat. Noonu Yeesu ne léen: « Tanqleen ci
léegi, yót ko njiitu xew wi. »Ñu daldi ko ciy yót. Ki jiite xew wa ñam ndox, ma Yeesu soppi biiñ. 
Xamul woon fu biiñ booba jóge, waaye surga ya tanqoon ndox ma, ñoom
xamoon nañu ko. Naka noonu mu woo boroom céet ga ne ko: « Ci xew
yépp, naan gu neex gi lañuy jëkke. Bu nit ñi doyalee, ñu sooga génne ga
ca des. Waaye yaw dangaa dencoon gi gëna neex ba nëgëni. »dëkk bu amoon miir bu bokk jamono ak Buur Suleymaan ba ñu tas ko 900 j. K. Ba noppi
ñu sampaat dëkk ba ca jamono Injiil. Gas nañu ay làquwaay ca suufu kër yi yu ñu boole
ak ay solom ngir làq ca xarekatu Room. 
3. Ngent bi ñu wax Kerem el-Ras ca sowu Kafër Kana. Ci at yii lañu fekkoon ngentu dëkk
bu amoon jamono Daawuda ba ca gannaaw jamono Yeesu ñeenti xarnu. Li cosaankat ya
gas suuf gisoon moo tax ñoom yaakaar nañu ne mooy doon Kana dëgg. Bi ñu bàyyee
dëkk boobu, fekk na ne samp nañu beneen dëkk ca wetam, mooy Kafër Kana. Te ca dëkk
bu bees la ujaaj ya dem, ba tax ñépp mujja gëm ne mooy dëkku Kana. 
4. Ngent bu tudd Ayn Kana ca wetu Nasaret. Kenn mos na xalaat na xëy-na mooy bérabu
Kana, waaye dara feddaliwu ko. 
5. Kana ca Libaõ. 10 kilomet ca penku suufu dëkku Tir. Ña bokk dëkk ba rekk ñoo gëm
ne mooy bérabu dëkku Kana. 
124 Yow 2:3 biiñ: Yoonu Musaa terewul biiñ. Waa Israyil daan nañu bey reseñ, witt léen
ca weeru ut walla sàttumbar. Doomi reseñ du denc. Amoon na ña wowal doom ya. Waaye
lu ëpp ca beykat def nañu ndoxu reseñ ca fan ya ñu witt léen, ngir bañ doom yaa yàqu. 
Daan nañu tabax segalukaay ya ca tool ya. Gas nañu ay pax ya ca doj, mooy bérab ngir
nal reseñ ya ak seeni tànk, ndoxam tuur ca kàmb ya ñu gasoon ca wet. 
Tamit ndoxu reseñ itam du denc. Saa sa mu dugg ca kàmb dafa tàmbali soppiku, di fuur
ba nekk biiñ. Bàyyi nañu ndox ca kàmb lu tollu benn ayu-bés ba fuur di jeex, ba noppi ñu
def ko ca mbuusi der. Su ñu ko fàttee bu baax, man nañu denc biiñ bu yàgg. Waaye su
fekkee ne dafa ubbiku, mu soppiku nekk bineegar. 
Daan nañu naan biiñ bi ñu wàññi ak ndox, ñaari céru ndox ca benn céru biiñ, ngir baña
màndi. Biiñ bokkoon na ca màggali diine yi ni bésu Mucc ba, ak ca xewi mbooloo ma ni
céet. Ca ñoom li jóge ca lawtanu reseñ màndargam barke Yàlla la woon (Ps 104:14-15;
Isa 5:1-7). 59Nettalib YeesuFirnde jii ame ca Kana, ca diiwaanu Galile, moo doon kéemaan gi Yeesu
jëkka def. Ci noonu la wonee màggaayam te ay taalibeem gëm nañu ko. Bi loolu weesoo, mu ànd ak yaayam, ay rakkam125 ak i taalibeem, dem
dëkku Kapernawum126. Waaye yàgguñu fa. 125 Yow 2:12 rakki Yeesu: Yeesu amoon na ñeenti rakk yu góor (Saag, Yuusufa, Simoõ
ak Yuda) ak ay rakk yu jigéen yu bokk ndey (Mc 13:55; Mk 6:3). 
126 Yow 2:12 Kapernawum: Dëkk la woon ca booru dexu Galile bu sowu-kaw lu tollook
4 kilomet fu sore fu dexu Yurdan dugg ca bëj-gànnaaru dexu Galile. 
Dëkk bu ndaw la woon, waaye amoon na tuuti maana. Mu dem 500 meetar penku ba
sowu ca booru dex ga, te dem gannaaw nor ba sudd 200 meetar, maanaam dénd wa moo
doon daanaka 10 ektaar. Suufam boole na bëtu ndox ya nu tudd tey ji Tabga 3 kilomet ca
sowu-suufu Kapernawum ba dexu Yurdan 5 kilomet ca penku kaw. Samp nañu ko
daanaka ñaari xarnu lu jiitu jamono Kirist, ba noppi gent ko junni at gannaaw Kirist. 
Daanaka 1000 nit ba 1500 nit ñoo fa dëkkoon ca jamono Injiil. 
Dëkku nappkat, beykat ak jaaykat la woon. Diiwaan ba naat na lool. Daan nañu bey
peppum bele ak peppum lors, ak garab yu mel ni oliw, reseñ, tiir, xoox ak gërënaat. 
Amoon na itam liggéeykat yu xarala ya daan defar jumtukaay ak doj wu ñuul wu ñu wax
basaltë ngir jaay ni ki doju wolukaay ya, gënn, ak ndab. Ñeneen defare nañu weer ay
ndab walla yëf. Goxu Kapernawum baaxoon na lool ca napp, ndaxte ca Tabga amoon na
7 bëtu ndox yu tàng yu dugg dex ga, yuy xëcc jën ya. Waas ak xeetu jën bu niroo
yaabóoy bokkoon nañu ca la ñu faraloona jàpp. 
Dëkk bi amoon na ay yoon yu mag yu jëm nor ba sudd, ak yoon yu ndaw yu génne léen
penku ak sowu, dugg ca ay gox yu ndaw. Ni dëkki kawu Senegaal, kër gu nekk dina boole
ay njaboot yu bokk maam. Ay néeg yu ndaw laaw benn ëtt bu xawa réy. Ca ëtt ba lañu
daan dëkke. Foofu lañu togge, foofu lañu lekke, te foofu lañu liggéeye. Su tàngee sax te
diiwaanu Galile xaw naa tàng, yaakaar nañu ne foofu lañu fanaane. Néeg ba,
fanaanukaay ak dencukaay rekk la woon. Benn bunt rekk amoon na diggante kër ga ak
yoon wa, mooy bi dugg ëtt ba. Kër ya, tabaxe lañu léen doj wi tudd basaltë. Yettuñu doj
ya, te jëfandikuwuñu simaõ, waaye ñu fatt léen ak suuf walla ay xeer yu ndaw. Defare
nañu ca kaw taaxum kër ga bant, xadd ak ban, te néeg bu nekk amoon na iskale ngir ñu
mana defar ca kaw taax ma gannaaw ba mu taw. Suufu kër ga, basaltë itam lañu ko
defare. 
Kapernawum amoon na ab poor bi ñu defaroon ak doj. Ca booru géej ga amoon na tali
doj lu tollu 800 meetar bu amoon miir bu ëpp 2 meetar ca taxawaay ngir aar ko ca duusi
géej ga. Amoon na itam ay teeru yu ñu defare doj, yu tàmbali ca tali ba dugg géej ga lu
tollu 30 meetar. Amoon na ca ñoom ay teeru yu mbaagaan yu jàkkaarloo ba def ci seen
diggante déeg buy aaru, yeneen teeru teeru yu def ñetti-koñ lañu, yeneen yu jub xocc. 
Bi nga xamee ne ñu bañ Yeesu ca Nasaret, mu samp ca Kapernawum. Mooy dëkku
Piyeer, Andare, Yowaana, Saag ak Macë. Naka noonu Yeesu jàngal na fa te def na ay
kéemaan yu bare (Mc 4:13; 8:5-17; 17:24-27; Mk 1:21-38; 2:1-3:12; 9:33-50; Lu 4:31-43;
7:1-10; Yow 2:12; 4:46; 6:24-71). 
Nekkoon na ca yoon wu gëna am solo diggante Damas ak Misra, mooy yoonu Géej ga. 
Tamit dafa digaloo ñaari diiwaanu Room, Galile gu buur ba Erodd Antipas ak Goolanit gu60Waaj bibuur ba Filib. Naka noonu amoon na fa ay juutikat ya ak xarekati Room ya. Te xam nañu
ne amoon na fa ab njiitu xare bu Room (Mc 8:5) ak ab dagu buur ba Erodd ca jamono
Yeesu (Yow 4:46). 
Ca dëkku Magdala 9 kilomet ca sowu-suufu Kapernawum rekk lañu daan defar jën ngir
ñu man léena denc. Daan nañu butti jën, xaar léen ñaar, ba noppi bës xorom ca suuxam,
ba noppi juug xorom ak jën, xorom ak jën, xorom ak jën, ba noppi muur lépp ak benn
basaõ ci diirub 3 ba 5 fan, ba noppi këpp lépp ci diirub beneen 3 ba 5 fan. Te
baana-baana ya daan nañu jóge Damas jaar Kapernawum di indi piis yu ray-ray i ñu wax
suwaa, ak cuuraayu xas, ak ndàbb yu xeeñ ba noppi ñibbi ak géjj walla meññeefu garab
ya. Ñépp ña indi jën ngir yóbbaale ko ca isiin ca Magdala walla yeneen njaay ba dugg
diiwaanu Erodd Antipas waroon nañu fey duwaañ ca Kapernawum. 
Ca atum tubaab 1968 cosaankat ya gas suuf fekk nañu genn kër ca diggu dëkk ba lu ñu
wax mooy këru Simoõ Piyeer. Li cosaankat ya gisoon mooy nit ñi soppi nañu kër googu
ay fukki at gannaaw deewu Kirist. Rax nañu miir ya te dër nañu suuf sa. Ca rax ga nit ñi
bind nañu ca làkku gereg, làkku waa Room ak làkku siriyak lu jëm ci Yàlla, ak Kirist. Te gis
nañu fa lu jëm ca Piyeer itam. Gisuñu ca kër googu yëfi kër yu ñu gisoon ca yeneen kër
yu ko wër lu dul làmp yu bare, ba ñu xam ne dajewaay la woon. Daanaka 3 téeméeri at
ca gannaaw, defaraat nañu kër ga. Dëgëral nañu miir ya te defaraat ca kaw taax ak doj. 
Daanaka gannaaw beneen téeméeri at tabax nañu benn egliis ca kawam ba ëmb ko lépp. 
Bérabu siyaare la woon. Ca wetu kër googu la jàngub Yawut ba nekkoon. Tas nañu egliis
ba ak jàngu ba bala atum tubaab 629. 
Fekk nañu ay doju wolukaay ngir wol peppum bele ak peppum lors, ak ay segalukaayu
oliw. Te benn goxu dëkk ba amoon na ay tabax yu wuute yu ñu yaakaar ñooy ay bitig. Ca
penku dëkk ba la mbooloom xare mu Room ma dëkkoon. 61Nettalib YeesuII Almasi bi tàmbali na liggéeyamBa fi nu tollu ci nettali bi, Yeesu tàmbaleegul liggéeyam ci kanamu ñépp. 
Ci Yerusalem bi bésu Mucc ba jubsee, la Yeesu tànnoona feeñ bi mu
dàqee jaaykat ya ca këru Yàlla ga, maanaam ci weeru awril. Naka noonu
bésu Mucc ba, ba ci bésu Mucc ba lañuy nattoo ati liggéeyu Yeesu ci
àddina si. Ci atam mu jëkk ma ca liggéeyam, Yeesu nekkoon na ay weer
ci Yude ak ci diiwaanu dexu Yurdan, ba ñu tëj Yaxya kaso. Bi loolu amee
mu jaar ci Samari ngir dem diiwaanu Galile. Bi ñu ko bañee ci dëkkam
Nasaret, mu sanc Kapernawum, te doon wër Galile gépp, di jàngale ci
seeni jàngu tey yégle xibaaru jàmm bi ci nguuru Yàlla; muy faj jàngoro
yépp ak wéradi yépp ca nit ña. Ndegam ay taalibeem àndaguñu woon ak
Yeesu, barewul lu ñu bindoon ci at mu jëkk mi ci Injiil. At mu jëkk mi dafa
bëgga jeex ba Yeesu tànnee Macë mu bokk ca taalibe ya. 62At mu jëkk miSaar 4. Yeesu ci Yerusalem ak diiwaanu Yude24. Yeesu dàq na jaaykat ya ca kër Yàlla ga (Yow 2:13-22)Anam yi: Bésu Mucc bii mooy bi bésu Mucc bi jëkk ci jamono woote
Yeesu. Diggante bés bii ak bés ba ñu àggalee tabaxaat këru Yàlla ga ca
Yerusalem diirub 46 at la. Erodd tàmbali na liggéey boobu daanaka 20/19
j. K. , egg at ak genn wàll 18 weer ci gannaaw. Naka noonu atu bésu Mucc
bii mooy atum tubaab 29 g. K. . Ca at moomu bésu Mucc ba ca weeru awril
17 la woon. 
Yow Màggalu Yawut, gi ñuy wax bésu Mucc ba127, mu ngi doon jubsi. 
Yeesu dem Yerusalem, dugg ca kër Yàlla ga. Bi mu fa demee, fekk na ca
ëtt ba ay jaaykati nag ak yu xar ak yu pitax, ak weccikatu xaalis ya toog128. 
Noonu Yeesu ràbb ab yar, daldi léen koy dàqe, ngir ñu génn ëttu kër Yàlla127 Yow 2:13 Bésu Mucc ba: Seetal leeral 69 (Lu 2:41, wàll 15, page 39). 
128 Yow 2:14 marse ca kër Yàlla ga: Kër Yàlla ga amoon na ñeenti ëtt: Bu jëkk ba mooy
ba ca gëna biti, ñépp, Yawut ak ku dul Yawut sañoon nañu ci dugg. Jigéen ñi ànd ak
mbaax rekk lañu terewoon dugg. Ëtt boobu, ñu tudd tey ji ëttu ñi dul Yawut ña, waaye
xàmmiwuñu ko woon ca tur boobu ca jamono Injiil. 200. 000 nit man nañu woon xaj ci biir. 
Dafa wëroon kër Yàlla ga ak yeneen ëtt, ab miir bu egg ba dënn xàjjalikoo leen. Ca ëtt
boobu lañu daan jaay mala ya ngir sarax ya – nag, xar ak pitax. Foofu itam la weccikatu
xaalis nekkoon. 
Ñetti yoon at bu nekk ña man, waroon nañu ñëw Yerusalem ca kër Yàlla ga ngir bokk ca
màggali diine Yawut yi – mooy Bésu Mucc ba, Pàntakot, ak Màggalu mbaar ya. Te at bu
ne góor gu am 20 at jëm kaw waroon naa fey warugar ca kër Yàlla ga. Genn-wàllu xaalis
bu tudd siikal moo doon seen warugar, moo tollu lu ñu feyoon liggéeykat buy liggéey benn
fan ak genn-wàll. Ca jamono jooju diiwaan bu nekk amoon na xaalisu boppam. Lu ëpp ca
xaalis yooyu amoon nañu nataalu buur Sesaar ca kawam. Ndegam nit ñi ñëwoon
Yerusalem ca màggal ya jóge nañu ca réew yu bare, fànni xaalis yu bare amoon na ca
Yerusalem. Waaye fàww ñu fey seen warugar ak xaalisu këru Yàlla ga, mooy siikal, bu
amul woon nataal. Naka noonu soxla woon nañoo wecci seen xaalis. Weccikatu xaalis teg
na ci tono bu réy. 
Ñu bare ca ña ñëwoon Yerusalem ñëw nañu ngir jébbal Yàlla ab sarax ca kër Yàlla ga. 
Yoonu Musaa tere na ñu sarax mala ya am sikk. Fal nañu ay nit, ñu àtte bépp mala bu
jóge biti ngir feddali ne amul sikk. Naka noonu laata waa Israyil manoon nañoo jébbal
Yàlla seeni sarax, fàww sarxalkat ya àtte ko, di seede ne amul sikk. Waaye bokki sarxalkat
bu mag ba moomoon nañu daral fu ñu jaay gàtt ngir sarax ya, te ñoo fal itam ña àtte mala
ya. Te ñu fekk sikk ca xaw na bépp gàtt bu ñu indi. Naka noonu nit ñi mënuñoo baña dem
jëndi gàtt ca daralu sarxalkat ya fu ñu jaay gàtt ya ca njëg gu réy-a-réy. 
Seetal itam leeral 20 (Lu 1:5-10, wàll 5, page 18). 63Nettalib Yeesuga, ñoom ak xar ya ak nag ya. Mu tasaare xaalisu weccikat ya, daaneel
taabal ya, daldi ne jaaykati pitax ya: « Jëleleen fi lii! Sama kër Baay129,
buleen ko def marse! »Taalibeem ya fàttaliku Mbind mii: « Cawarte gi ma am ci sa kër, mu ngi
mel ni taal buy tàkk ci sama biir. 130 »Noonu Yawut ya ne ko: « Ban firnde nga nuy won ngir dëggal ne am nga
sañ-sañu def lii nga def?131 » Yeesu ne léen: « Daaneel-leen kër Yàlla gii,
ma daldi koy yékkati ci ñetti fan. » Ñu ne ko: « Nga ne kër Yàlla, gii ñu
tabax ci ñeent fukki at ak juróom benn, man nga koo yékkati ci ñetti fan! »Waaye kër Yàlla, gi Yeesu doon wax, nekkul woon ab tabax, aw yaramam
ci boppam moo ko taxoon di wax. Gannaaw ga nag, bi Yeesu deeyee ba
dekki, la taalibeem ya fàttaliku li mu waxoon, daldi gëm Mbind mi ak
wax, ja léen Yeesu waxoon. 25. Yeesu waxtaan na ak benn njiitu diine (Yow 2:23-3:21)
Yow Bi Yeesu nekkee Yerusalem ci màggalu bésu Mucc ba, ñu bare gis
kéemaan, yi mu doon def, daldi gëm ci turam. Waaye Yeesu wóoluwu
léen woon, ndaxte xamoon na léen ñoom ñépp, te it soxlawul ñu koy
xamal dara ci nit, ndaxte moom ci boppam xam na xolu nit. Amoon na ca Farisen ya132 nit ku ñu naan Nikodem133 te mu bokk ca
kilifay Yawut ya. Genn guddi mu ñëw ca Yeesu ne ko: « Kilifa gi, xam
nanu ne Yàllaa la yónni ngir nga jàngal nu, ndaxte kenn manula def firnde
yii ngay wone te Yàlla àndul ak moom. » Yeesu ne ko: « Ci dëgg-dëgg129 Yow 2:16 sama kër Baay: Bind nañu ca Malasi 3:1-3 ne Almasi dina feeñ ca kër Yàlla
ga di sellal seen diine. Nit ña xooloon Yeesu dinañu xalaat ca aaya yooyu, rawatina njiit
ya. 
130 Yow 2:17 Jukki nañu ko ca Ps 69:9. 
131 Yow 2:18 Boroom doole ya ñoo moomoon daral ak weccikat ya, te Yeesu moo léen
dàq. Moo tax ñu laaj ko ca sañ-sañam. 
132 Yow 3:1 Farisen: Seetal leeral 87 (Mc 3:7, wàll 16, page 46). 
133 Yow 3:1 Nikodem: Jànglekat bu bokk ca kilifay Yawut ya la woon, te boroom alal bu
bokkoon itam ca tariixab Farisen ya. Tamit waajal na néewu Yeesu ngir ñu denc ko (Yow
19:38-42). Man nga ko gis ci Injiil ca Yow 3:1-21; 7:50; 19:38-42. 64At mu jëkk mimaa ngi la koy wax, képp ku judduwaatul134 doo mana seede nguuru
Yàlla. » Nikodem ne ko: « Nit ku xas ba màggat, nan lay mana
judduwaate? Ndax day dellu ci biiru yaayam ngir judduwaat? »Yeesu ne ko: « Ci dëgg-dëgg maa ngi la koy wax, ku judduwul ci ndox ak
ci Xelum Yàlla, doo mana bokk ci nguuru Yàlla. Lu juddoo ci nit, nit la;
waaye lu juddoo ci Xelum Yàlla, xel la. Li ma ne: “Fàww ngeen
judduwaat,” bumu la jaaxal. Ngelaw fu ko neex lay jublu. Yaa ngi koy
dégg waaye xamuloo fu mu jóge, xamuloo fu mu jëm. Noonu la mel it ci
képp ku juddoo ci Xelum Yàlla. »Ci baat yooyu Nikodem ne ko: « Nu loolu mana ame? »Yeesu ne ko: « Yaw yaay jàngal bànni Israyil te xamuloo mbir yii? Ci
dëgg-dëgg maa ngi la koy wax, noo ngi wax li nu xam, di nettali li nu gis,
waaye nanguwuleena gëm li nu seede. Gannaaw gëmuleen li ma leen di
wax ci mbiri àddina, naka ngeen mana gëme, bu ma leen waxee ci mbiri
asamaan? Kenn masula yéeg ci asamaan su dul ki fa jóge, muy Doomu nit
ki135. Te itam na Musaa sampe woon ab bant ca diggu màndiõ ma, takk ca
jaan, ja mu defare woon xànjar136, fàww ñu yékkatee noonu Doomu nit ki,
ngir képp ku ko gëm137 am ci moom dund gu dul jeex138. »Ndaxte Yàlla dafa bëgg àddina, ba joxe jenn Doomam ji mu am kepp, ngir
képp ku ko gëm am dund gu dul jeex te doo sànku mukk. Yàlla yónniwul
Doomam ci àddina ngir mu daan nit ñi, waaye ngir musal léen. Képp ku
ko gëm deesu la daan, waaye ku ko gëmul daan nañu la ba noppi, ndaxte
gëmuloo ci turu Doom ji Yàlla am kepp. Ci nii la àtte bi ame: leer gi ñëw
na ci àddina, waaye nit lëndëm gi lañu taamu ndax seeni jëf yu bon. Képp
kuy def lu bon day bañ leer gi te du ci ñëw, ndax ragal ay jëfam di feeñ134 3. 3 judduwaat: ci làkku gereg, baat bi Yeesu wax mi ngi tekki « judduwaat » walla
« juddoo ci kàttan gu jóge ci kaw »
135 Yow 3:13,14 Doomu nit ki: Seetal leeral 121 (Yow 1:51, wàll 22, page 58)
136 Yow 3:14 Musaa ak jaanu xànjar: Yeesu dafa waxoon ca dara la amoon ca jamono
yonent Yàlla Musaa, li ñu gis ca Nu 21:4-9. Bànni Israyil diiõat na Yàlla ba Yàlla àtte léen
jaan yu am daõar. Mbooloo ma rëccu, dem ca Musaa ngir Musaa tinul léen. Yàlla moo ko
sant mu defarlu jëmmu jaan, te wékk ko ci bant. Ba loolu amee saa yu jaan màttee nit,
kooku day xool rekk jaanu xànjar ji ñu wékkoon cib bant, doxe fa wér. Jaan moo ci
boppam amul woon kàttan wéral nit. Gëm li Yàlla waxoon moo ko musal. 
137 Yow 3:15 gëm: Ñu bare yaakaar nañu ne gëm mooy li nga yaakaar mooy dëgg gi. 
Waaye gëm ci Injiil weesu na loolu. Mooy foo teg sa yaakaar. Mooy li nga wóolu. 
138 Yow 3:15 dund gu dul jeex: Seetal leeral 5 (Yow 1:4, wàll 2, page 13). 65Nettalib Yeesubëccëg ndarakàmm. Waaye ku def lu jub day ñëw ci leer gi, ngir ñu xam
ne def na ay jëfam ci kanam Yàlla. 26. Yeesu moo gëna màgg Yaxya (Yow 3:22-36)Anam yi: Yeesu yàggul Yerusalem, ba mu fa jógee mu dugg diiwaanu
Yude, toog fa ab diir ba mu dégg ne tëj nañu Yaxya kaso. Diir boobu war
na tollu diggante 5 ak 8 weer. 
Yow Gannaaw loolu Yeesu ànd ak ay taalibeem, dem ca biir diiwaanu
Yude, toog fa ak ñoom ab diir, di sóob nit ñi ci ndox. Yaxya moom itam
doon na sóobe ci ndox ci dëkku Aynon, ca wetu dëkku Salim139, ndaxte
diiwaan booba bare woon na ndox. Nit ñi daan nañu ñëw ci moom, mu di
léen sóob. Booba tëjaguñu Yaxya ci kaso140. Foofa ay taalibey Yaxya
tàmbalee werante ak benn Yawut ci mbirum sangu set. Ci kaw loolu ñu
dem ca Yaxya ne ko: « Kilifa gi, ndax fàttaliku nga kooka nga seede woon
te mu nekkoon ak yaw ca gannaaw dexu Yurdan? Moom de, ma ngay
sóobe ci ndox léegi te ñépp a ngay dem ca moom! »Yaxya ne léen: « Kenn manula am dara lu ko Yàlla joxul. Yéen ci seen
bopp man ngeena seede ne waxoon naa ne duma Almasi bi waaye dañu
maa yónni ma jiitusi ko. Kiy céetal moo moom séetam. Waaye xaritu kiy139 Yow 3:23 Aynon ak Salim. Seetal Kartu Aynon ak Salim (kart 12). Kenn xamatul fan
la bérab yi nekk. Salim dëkk bi nit ñi xamoon ca jamono la ca sowu dexu Yurdan. Aynon
ca wetu Salim la, bérab boo xam fu bare ndox ndax ay bëti ndox la woon. 
Boroom xam-xam ya tudd na ay bérab yu ñu yaakaar mooy bérab fu Salim nekkoon. Lu
gëna wóor mooy mu nekkoon ca Tel Er-Ridga, lu tollu 12 kilomet ca bëj-saalumu dëkk bi
tudd tey jii Bet Seyan (Beit She’an). Ca goxam am na ay bëti ndox: benn ca wetam,
yeneen ca Xirbet Xisas al-Dayir ak Um el-Amdan. Xëy-na benn ca ñoom moo doon Aynon. 
Ñeneen wax ne Salim mooy li ñu wax tey ji Tel Abu Sus ca wetu dexu Yurdan. Tel
Er-Ridga ak Tel Abu Sus ca diiwaanu dëkku Eskitopolis lañu bokkoon, maanaam diiwaanu
Fukki Dëkk ya. Naka noonu bokkuñu ca nguuri buur Erodd walla buur Filib. 
Ñeneen wax Salim ca Yow 3:23 mooy dëkku Salim ca penku dëkku Nablus ca diiwaanu
Samari. Am na dëkk bu tudd tey ji Aynon 10 kilomet ca penku-kaw, te ay bëti ndox ci seen
diggante ca Wéd Faraa. Waaye Yaxya sóob nit ca Samari xaw naa doy waar. Te am na
ñaari tund ak xunti mu xóot ci diggante Salim ak Aynon, ak yeneen dëkk yu gëna jege
Aynon. Naka noonu boole Salim ak Aynon xaw naa doy waar itam. 
Ñeneen wax mooy Salim ca Wéd Salem ca penku kawu Yerusalem. 
140 Yow 3:24 tëj nañu Yaxya kaso: Seetal leeral 144 (Mc 4:12, wàll 27, page 67). 66At mu jëkk micéetal141 dafay taxaw di ko déglu, tey bég, bu déggee baatam. Mbég
moomu moo di sama bos tey, te fi mu nekk mat na sëkk. Li war moo di
moom, mu gëna màgg te man, ma gëna féete suuf. »Ki jóge ci kaw142 moo féete kaw ñépp; ki jóge ci suuf143 nag, ci suuf rekk
la mana bokk, te ni niti àddina lay waxe. Ki jóge asamaan day wax li mu
gis ak li mu dégg, waaye kenn nanguwul li mu seede. Képp ku nangu
seedeem nangu nga ne Yàlla, dëgg lay wax. Ndaw li Yàlla yónni, kàddug
Yàlla lay wax, ndaxte mayu Xel mu Sell, mi Yàlla sol ci moom, amul
dayo. Baay bi dafa bëgg Doom ji, te jox na ko sañ-sañ ci lépp. Ku gëm
Doom ji, am nga dund gu dul jeex; ku déggadil Doom ji, amuloo dund,
waaye merum Yàllaa ngi la tiim. 27. Tej nañu Yaxya kaso (Mc 4:12; Lu 3:19-20; Yow 4:1-3)
Lu Yaxya yedd na Erodd boroom diiwaanu Galile, ndaxte dafa takkoon
Erojàdd, jabaru magam, te it boole woon na ci yeneen ñaawteef, ba faf tëj
Yaxya kaso144. 141 Yow 3:29 xaritu kiy céetal: Ki ñu tudd “xaritu kiy céetal” moo doon toppatoo céet gi. 
Mooy ndaw diggante kiy céetal ak séetam. Mu woo nit ñi ñu ñëw, toppatoo aaday xéewal
céet yi, te mu wottu néegu séy ba boroom séy bi di ñëw. Mu xaar ba mu dégg baatam,
ubbi ko bunt ba, ba noppi dem yoonam ak mbégte. 
142 Yow 3:31 Ki jóge ci kaw: mooy Yeesu, mi jóge asamaan. 
143 Yow 3:31 Ki jóge ci suuf: mooy Yaxya mi jóge àddina. Yàlla moo leen yónni ñoom
ñaar waaye bokkuñu fu ñu bawoo. 
144 Mc 4:12; Lu 3:20 tëj na Yaxya kaso: Ay weer gannaaw ga Yaxya sóoboon Yeesu ca
ndox Erodd Antipas moo ko tëj kaso ca tata bu nuy wax Maseront, maanaam daanaka
menn at gannaaw bés ba Yaxya tàmbalee liggéeyam. Maseront ca penku Géeju xorom
la nekkoon ca kaw aw tund. Yaxya daan na yedd Erodd ndax dafa takkoon Erojàdd,
jabaru magam, Erodd Filib. Filib moomu du woon buur ba Filib, beneen doomu Erodd bu
Mag ba la. Filib ak Antipas bokk nañu baay waaye bokkuñu ndey. Erojàdd moomu ak
Antipas ay bokk lañu itam. Baayu Erojàdd ak Antipas ñoo bokk baay waaye bokkuñu
ndey. 
Amoon na bés, Antipas dem Room te mu dal këru Filib. Foofu la Antipas xemmem
Erojàdd, laaj ko mu bàyyi jëkkëram ñëw Galile. Ca kaw yoonu Musaa njaaloo la. Waaye
itam yoonu Musaa aaye na ñu séy ak soxnas ku mu bokkal benn baay mbaa jenn ndey
muy dund ba tey (Le 18:16; 20:21). 
Fekk ne Antipas amoon na as soxna ba noppi, mooy Faselis, doomu Aretas, buuru
Nabateen ba. Erojàdd nangu na ñëw su fekkee ne mu fase jabaram ba noppi. Noonu mu
fase ko. Bokkoon na ca lu tax Aretas yónni na ay xarekatam, xeex ak Erodd, duma ko ba67Nettalib YeesuYow Amoon na benn bés Farisen yi dégg ne, ñiy topp Yeesu ñoo ëpp ñiy
topp Yaxya, te ñi Yeesu sóob ci ndox ñoo ëpp ñi Yaxya sóob. Fekk Yeesu
moom ci boppam daawul sóob kenn ci ndox, waaye ay taalibeem ñoo
daan sóobe. Bi Yeesu yégee loolu nag, Mc [te mu] dégg ne, jàpp nañu
Yaxya, Yow mu jóge Yude, dellu diiwaanu Galile. 28. Yeesu waxtaan na ak jigéen ji amoon juróomi jëkkër (Yow 4:4-42)Anam yi: Diggante Yude ak Galile doxu ñetti fan la. Yoon waa ngi
jaaroon ci diiwaanu Samari. Yeesu dafa toogoon ay fan ca dëkku Sikar ba
noppi di sooga egg Galile. 
Yow Bi muy dem Galile, waroon na jaar ci diiwaanu Samari145. Noonu muErodd ñàkk xareem ca atum tubaab 36 g. K. . Ca jamono jooju, Yawut ya gëm nañu ne moo
doon àtteb Yàlla ca Erodd ndax ni mu reyloo Yaxya. 
Mbooloo mu bare doon na topp Yaxya, te mu man léena defloo lu mu neex. Cosaankat
bu nuy tudd Yuusufa bind na Erodd tëj na Yaxya kaso ndax ragal mu fippuloo mbooloo
ma. 
Yaxya nekkoon ca kaso ay weer ba ay at sax. Erodd moo ko ragaloon waaye Erojàdd
ëmbal ko mer. Moo tax mu fexe ba jëkkëram mujja reylu Yaxya. 
145 Yow 4:4 Samari diiwaan la woon diggante Yude ak Galile ca sowu dexu Yurdan, ba
ca Géej gu Mag ga. Ca jamono Injiil, bokkoon na ca diiwaanu Room bu tudd Yude, jawriñu
Room yilif ko. Mooy Poñsë Pilaat ca jamono Yeesu. Diiwaanu Samari moo gën a naat
Yude. Dafa bare tund ak xunti. Seetal kartu Samari (kart 13). Diiwaan ba, ay xeeti xeet a
fa nekkoon. Amoon na fa ñi Injiil tudde ‘waa Samari’. Tariixa la gën a niru xeet. Amoon na
fa itam yeneen xeet yu dul Yawut. 
Ca bu jëkk, Samari dëkk la woon, lu tollook 60 kilomet ca noru Yerusalem. Samari
nekkoon péeyu Israyil ca jamono ja amoon ñaari nguur — maanaam Israyil ca nor, Yuda
ca sudd. Bi waa Asiri ñëwee noot Israyil ci atum 721 j. K. ñu yóbbaale ñu gën bare ci waa
Israyil fu sore, tasaare leen ci biir yeneen réew, ba noppi indi yeneen xeet samp leen ca
réewu Israyil (2Ki 17:5-8; 23-41). Ñu séy ak waa Israyil ya desoon ca réew ma. Ñi rëccoon
daw jëm Yuda. Waa Asiri def dëkku Samari péeyu diiwaan bi ñu yilif, te ñoom ñi ñu indi
woon tàmbali boole jaamu Yàllay Israyil ak seen yeneeni yàlla. Gannaaw ga waa Pers yilif
diiwaan ba, ba noppi ay téeméeri at gannaaw ga, nguuru Geres yilif dëkku Samari. 
Waa dëkku Samari ya mujjoon nañoo bañ kilifteefu Geres. Waaye amuñu woon doole ju
doy ba tax ñépp daw baña xareek Geres, bàyyi dëkk ba. Waa Geres tabaxaat nañu dëkku
Samari def ko suufus Geres, feesal ko ak waa Maseduwan. Waa Samari yi dawoon,
ñoom, tabaxaat nañu dëkku Sikem. Ca jamono ja Yawut ya jëlaat seen nguur, maanaam
jamono Makabe ya, tas nañu dëkki Samari daanaka atum 163 j. K. . Ca jamono Injiil Erodd
bu mag ba dafa tabaxaat dëkku Samari, tudde ko Sebast. 68At mu jëkk miagsi ci wetu dëkku Sikar146 ci tool, bi Yanqóoba mayoon doomam
Yuusufa. Foofa la teenu Yanqóoba147 nekkoon. Yeesu toog ca pindu teen
ba, di noppalu ndax coonob tukki ba. Ca digg bëccëg la woon. Noonu jigéenu waa Samari ñëw fa di root148. Yeesu ne ko: « May ma
ndox, ma naan. » Fekk booba nag, taalibey Yeesu ya dañoo demoon ca
biir dëkk ba, di jënd lu ñu lekk. Jigéen ja ne ko: « Yaw, ngay Yawut, man maay jigéen ju dëkk Samari149; 146 Yow 4:5 Sikar: Dëkk la woon, ca diiwaanu Samari. Yaakaar nañu ne mooy dëkk bi
tudd tey jii Askar ca penku-suuf taatu tundu Ebal, lu tollook 2 kilomet ca penku dëkku
Nablus, ak 1 kilomet ca bëj-gànnaaru teenu Yanqóoba. Seetal kart 13. 
147 Yow 4:6 teenu Yanqóoba moo am ba tey ca ndeyjooru yoon wu mag wu jóge
Yerusalem 55 kilomet ca sudd. Gannaaw teenu Yanqóoba yoon wa dafa defoon ñaari xàll,
wu càmmooñ jàdd sowu jaar ca xur ca diggante tundu Garisim ak tundu Ebal, jëm Sebast
ak Galile, wi ci des jëm penku-kaw ba Eskitopolis. Teen ba dafa nekk daanaka 75 meetar
ca biti ngentu dëkku Sikem. Mu jàkkaarlook tundu Garisim. Naka noonu Yeesu ak jigéen
ja mënoon nañu gis ngentu màggalukaayu diine waa Samari ca njobbaxtalu tund wa. 
Teen bi ñu gasoon la, bu am ci biir bëtu ndox. Tukkikat daan nañu ànd ak baagu der ak
goj ngir root ca teen yu ñu fekkoon ca yoon. Xëy-na taalibe Kirist ñoo yóbbaale seen bos
dëkk ba. Teenu Yanqóoba dafa xóot. Tey ji xóotaay tollu na 31 meetar, waaye daan na
am 42 meetar ca yeneen jamono. Yaatuwaay ëpp na 2 meetar. Amoon na kubéer lu dul
pax bu ndaw ca digg ba ngir jigéen ñi man nañu fa root. 
148 Yow 4:7 Sikar am na ay bëti ndox. Naka noonu doy na waar jigéen ja dafa farala ñëw
rootsi ca teenu Yanqóoba ndegam am na ndox mu ko gëna jege, rax-ci-doole mu ñëw ca
tàngooru diggu bëccëg, moom kenn. Ni jigéeni Senegaal, jigéeni Palestiin daan nañu root
suba walla ngoon, ca waxtu wa ñépp di dem. Xëy-na ku ñu bañ la woon ndax doxalinam. 
149 Yow 4:7 Li ñu tudde ‘waa Samari’ tariixa Yawut la. Su nu gëstoo c kan mooy ‘waa
Samari’ am na ay tontu yu wuute. Waa Samari ñoom ci seen bopp teg nañu ne ay doomi
Israyil tigi lañu, yu askanoo ci giiri Yuusufa (Manase ak Efrayim). Ñu teg ne ñoom ñoo
takku ca diine ja Yàlla wàcce woon ca Musaa ca njàlbéen gi, te desiti bànni Israyil dafa
réeroon, daan indi yeneen aada yu seeni maam xamul woon. Wax nañu ne Israyil dafa
tàmbalee réer ca jamono sarxalkat bu mag bu tudd Eli. Moo di ki yaroon yonentu Yàlla
Samwil. Ñuy wax ne dëkku Sikem ak tundu Garisim moo doon bérab bu sell laata jamono
Eli, fa ñu daan samp tàntu màggalukaayu Yàlla. Eli sos na diine Yawut ya bi mu sampee
beneen bérab bu sell ca dëkku Silo. 
Ca jamono Suleymaan Israyil def nañu Yerusalem seen péeyu diine, tabax foofu këru
Yàlla ga. Ci kaw li waa Samari xalaat, moo wara tax Israyil gëna sore dëgg gi. Waa Samari
dañu nangu téere Tawreet maanaam téere Musaa yi, ni Kàddug Yàlla waaye nanguwuñu
mbindi yonent yi topp ca moom. Tamit am na ay wuute yu ndaw diggante Tawreetu Yawut
yi ak Tawreetu waa Samari yi. Ci misaal ci Tawreetu waa Samari yi yokk nañu ci fukkeelu
ndigalu Yàlla ak benn mooy « Nanu tabax saraxalukaay ca Tundu Garisim ». Gëm nañu
jenn Yàlla, yonentu Yàlla Musaa, yoonu Musaa, ak Tundu Garisim ni bérab bu ñu wara69Nettalib Yeesujaamoo Yàlla. Te at mu nekk ñu def màggal yi Musaa santaane woon, maanaam Bésu
Mucc ba, Pàntakot, Koor ga ak Mbaar ya. Gëm nañu ne itam benn bés ab yonent bu mel
ni Musaa dina feeñ. 
Yawut yi, ñoom, teg nañu ne ci askanu xeet, yi Asiri indi Samari la waa Samari askanoo. 
Ca wàllu xeet, ay metiisi [possible alternatives milaatar b-/rax/mbata m-/tikk/njaxas m-] yu
dul Yawut yi askanoo ciy xërëmkat lañu. Ca wàllu diine taq nañu sobe, te nekkuñu ci dëgg. 
Ci seen gis-gis waa Samari ñoo gën a bon yéeféer yi. Naka noonu gis nañu Yeesu moo
tudde benn waa Samari doxandéem (Lu 17:18), te ci bu jëkk mu tere taalibeem yi dem ca
dëkki Samari (Mc 10:5-6) yi mu teg ne bokkuñu ci Israyil, tamit bokkuñu ak ñu dul Yawut
ya. Ci tëralin wi nu gis ca téere Jëf ya, nettali Samari ab pom la diggante Yawut ya ak ñi
dul Yawut ya (Jëf 1:8; 8:1-25). 
Gis nanu ne ci De 12:5 Yàlla nee na dina tànn benn dëkk bu seen màggalukaay wara
nekk. Yosuwe woo giiri Israyil yépp ñu ñëw Sikem ngir feddali seen kóllëre ak Yàlla (Jos
8:30-35; 24:1). Ca jamono njiit ya, maanaam diggante jamono Yosuwe ak yonentu Yàlla
Samwil tàntu ndaje ma nekkoon na ca bérabu Silo lu tollook 18 kilomet ca penku-suufu
Sikem (Jos 18:8-10; Jud 18:31; 1Sa 4:3; Jer 7:12). Daawuda dafa tànnoon Yerusalem ngir
mu nekk péeyam. Lu jiitu jamono Daawuda Yerusalem bokkul woon sax ca dëkki Israyil. 
Ca kaw santaane Yàlla la Suleymaan tabax Këru Yàlla ga ca Yerusalem (2Sa 7:12-13). 
Waaye ci diirub nguuru Suleymaan rekk la 10 giiru Israyil ya nekk ca nor nangu Yerusalem
ni seen péeyu diine. Te man na nekk amoon na sax ñu ko masula nangu. Bi nguuru Israyil
xàjjalikoo ñaar, nguur ga ca nor def Sikem seen péey, te Betel nekk seen bérabu màggal
Yàlla. Waaye Sikem nekk dëkk bu neexul aar. Naka noonu ñu gaawa toxu péey ma. 
Tey jii boroom xam-xam yi yaakaar nañu ne ‘waa Samari’ ñooy askani Yawut yi waa
Babilon yóbbaalewul woon. Gannaaw waa Geres nangu nañu dëkku Samari, Yawut yooyu
dellu ca seen cosaan. Dëkku Sikem ak tundu Garisim bokkoon na ca cosaanu réewu
Israyil. Foofu la Ibraayma jëkk a defal Yàlla bérab bu sell ba ak saraxalukaay, Yanqóoba
itam (Ge 12:6-8; 33:18,19). Mooy bérabu bàmmeelu Yuusufa (Ge 48:22; Jos 24:32). Foofu
la Yosuwe feddalee kóllëre ga diggante Yàlla ak bànni Israyil ñaari yoon (Jos 8:30-35;
24:1-26). Te foofu la teenu Yanqóoba nekk (Yow 4:5). Naka noonu diine ‘waa Samari’
dafa tàmbali ni tariixa diine Yawut ya. Man na nekk itam sarxalkat ya Neyemi dàqoon
Yerusalem ñëw bokk ca ñoom. 
Mbañeel diggante Yawut ya ak waa Samari mu nga jëkk a feeñ bi Yawut ya jógee ca seen
njaam ca Babilon ngir tabaxaat këru Yàlla ga ak miiru dëkku Yerusalem. Waa Samari yi
def na seen kemtalaayug kàttan ngir gàllankoor leen (Ezr 4:1-6:13; Ne 2:19-20; 4:1-15;
6:1-14). Ca suufu Boroom diiwaanu Yude, Neyemi, ak sarxalkat ba Esra, Yawut ya jóge
Babilon ak Yawut ya fa nekkoon def nañu kóllëre gu bees ak Yàlla (Ne 9:38-10:39). Dàq
nañu bépp sarxalkat bu takkoon jigéen ju dul Yawut, te nanguwu ko fase. Manase, benn
ca sëtu sarxalkat bu mag ba bokkoon ca ñi ñu dàqoon (Ne 13:28), moo doon goro
Sanbalat, boroom diiwaanu Samari. Cosaankat ba Yosef bind na ne Sanbalat dafa tabaxal
Manase ag këru Yàlla ca kaw Tundu Garisim. Gannaaw ga yeneen sarxalkat ñëw bokk
ca moom. Waaye seen mbañeel yokku na ci diirub ay téeméeri at ndax ni seeni politig ci
lu jëm ca nguuru Geres ak Misra wuutee. Tamit amoon na jamono Yawut ya xeex nañu
ngir nangu nguuru Yude ca loxo noon ya. Ci biir loolu ca atum 128 j. K. benn jaamburu
Yawut ya nangu na dëkku Sikem te tas màggalukaay ba. 70At mu jëkk minan nga ma mana ñaane ndox? » Jigéen ja wax na loolu, ndaxte Yawut ya
bokkuñu woon ak waa Samari ndab yu ñuy lekke150. Noonu nag Yeesu ne
ko: « Soo xamoon li Yàlla maye, xam ki lay ñaan ndox, kon yaw ci sa
bopp, yaa koy ñaan, te moom dina la may ndoxum dund. »Jigéen ja ne ko: « Sang bi, teen bi xóot na te amuloo baag, kon fooy jële
ndoxum dund? Xanaa kay xalaatuloo ne yaa gëna màgg sunu maam
Yanqóoba, moom mi nu gasal teen bii, mu naan ci moom ak i doomam,
wëgg cig juram? »Yeesu wax ko ne: « Ku naan ci ndoxum teen bii, balaa yàgg mu maraat,
waaye ndox mi may joxe, ku ci naan du marati mukk, ndaxte day nekk ci
moom bëtu ndox buy ball, di joxe dund gu dul jeex. »Noonu jigéen ja daldi ko ne: « Sang bi, may ma ci ndox moomu, ngir ma
bañatee mar, bay ñëw ba fii di rootsi. » Yeesu ne ko: « Demal wooyi sa
jëkkër te ñëw. »Jigéen ja ne ko: « Awma jëkkër de. » Yeesu ne ko: « Wax nga dëgg ne
amuloo jëkkër, ndaxte amoon nga juróomi jëkkër, te ki nga nekkal léegi
du sa jëkkër. Li nga wax dëgg la. »Jigéen ja ne ko: « Sang bi, gis naa ne ab yonent nga. Nun nag, naka-jekk
sunuy maam ca tund wee151 ngay séen lañu daan jaamoo Yàlla, waayeCa jamono Injiil ñu gëna bare ca ‘waa Samari’ dëkkoon nañu ca seeni dëkku bopp ca
diiwaan ya laaw Tundu Garisim. Waaye amoon na ay mbooloo yu bare ci biti Palestiin, ca
dëkki Gasa, Sesare; ca Afrig; ca réewi Libaõ, Siri, Misra, ba ca dëkki Tesalonig, Room ak
Babilon sax. Am na ñi des ci ñoom tey jii sax, lu tollu 600 nit ñi topp seen diine, ca Tundu
Garisim, ca dëkku Nablus, ak Tel Awif (Tel Aviv). 
150 Yow 4:9 jigéen ju dëkk Samari: Yeesu sàmmul aada nit. Ca xalaati niti jamono ku
tedd du wax ak jigéen, te du wax ak waa Samari. Wax nañu ne jigéeni Samari ñépp tàkk
nañu sobe ci seen juddu mu sax ci seen diirub dund. Te it soo naanee jigéen ndox ci wéet
sax dinañu yaakaar ne yaa ngi doxaan. Naka noonu ka tedd nuyuwu léen. Am na sax ña
baña wax ak seeni soxna walla seeni jigéen ca kanamu mbooloo ma. Ñeneen su ñu
doxantoo ca yoon gisee jigéen, ñu gëmm ba léeg-léeg daanu walla dal ci lenn ca yoon ni
garab. Kilifa bu ñuy gis, wax ak jigéen ca kanamu nit, rawatina jigéen ju bon, deram yàqu
ña. Te waxatumalaak ni ñu bañe waa Samari. Moo tax taalibe Yeesu ya jaaxle bi ñu jóge
dëkk ba délsi ca Yeesu. Su fekkee ne Yeesu naanoon na ca njaq lu jigéen ja laaloon dina
tax Yeesu taq sobe. 
151 Yow 4:20 Tund wee mooy tundu Garisim, mu jàkkaarlook tundu Ebal. Su fekkee ne
danga taxaw ca tundu Ebal dinañu dégg sa baat bu leer nàññ ca tundu Garisim mel ni nga
nekk ci biir benn amfiteyatar. Tundu Garisim mooy bérabu bu sell bu diine waa Samari ba. 
Foofu lañu màggal Yàlla. Amoon na fa ab màggalukaay, waaye Yawut ya tas nañu ko71Nettalib Yeesuyéen Yawut yi, dangeen ne Yerusalem lañu wara jaamoo Yàlla. »Yeesu ne ko: « Jigéen ji, gëmal lii ma lay wax: dina am jamono joo xam
ne du ci tund wale te du ci Yerusalem ngeen di jaamoo Baay bi. Yéen waa
Samari, xamuleen li ngeen di jaamu. Nun Yawut yi, xam nanu li nuy
jaamu, ndaxte kiy musal àddina ci Yawut yi la jóge. Waaye jamono dina
ñëw, te agsi na ba noppi, jamono joo xam ne jaamukat yi dëgg dinañu
jaamu Baay bi ci xel ak ci dëgg. Ñooñu nag, ñooy jaamu Baay bi, ni mu
ko bëgge. Yàlla xel la, kon ñi koy jaamu war nañu koo jaamu ci xel ak ci
dëgg. »Jigéen ja ne ko: « Xam naa ne Almasi bi — maanaam Kirist — dina ñëw
te bu ñëwee, dina nu leeralal lépp. » Yeesu ne ko: « Maa di Almasi bi,
man miy wax ak yaw. »Noonu nag taalibey Yeesu ya délsi, gis muy wax ak ab jigéen. Ñu daldi
jaaxle lool. Waaye kenn ñemewu ko woon ne: « Looy laaj? » walla: « Lu
tax ngay wax ak moom? » Noonu jigéen ja wacc fa njaqam, daldi dem ca
dëkk ba ne léen: « Kaayleen gis; nit a nga fee ku ma wax lépp lu ma masa
def. Ndax kooku du Almasi bi? » Noonu waa dëkk ba jóg, jëm ca Yeesu. Fekk taalibey Yeesu ya di ko gétën ne: « Kilifa gi, lekkal. » Waaye Yeesu
ne léen: « Am na ñam wu may lekk, te xamuleen ko. » Taalibe ya nag di
laajante naan: « Ndax dafa am ku ko indil lekk? » Yeesu ne léen: « Sama
ñam moo di def coobarey ki ma yónni te àggale liggéey, bi mu ma sant. 
Du dangeen naan: “Fii ak ñeenti weer ñu góob”? Waaye man, dama leen
naan: xool-leen tool yi, ñoo ngi ñor ba weex tàll, di xaar ku léen góob. 
Kiy góob tool yi mu ngi jot xaat peyam; day dajale nit ñi ngir dund gu dul
jeex, ni ñuy dajalee pepp. Kon boog kiy ji dina bégandoo ak kiy góob. 
Wax ji ñu wax ne: “Kenn dina ji, keneen góob,” dëgg la. Yebal naa leen,
ngeen góob tool bu ngeen beyul. Ñeneen a ko bey, te yéena ko jariñoo. »Bi jigéen ja nee waa dëkk ba: « Wax na ma li ma def lépp, » ñu bare gëm
nañu Yeesu. Ñu daldi dikk ñaan Yeesu, mu dal ak ñoom. Yeesu toog fa
ñaari fan. Ñu bare gëm ko ndax li mu doon wax. Ñu ne jigéen ja: « Léegi
gëm nanu, te du li nga wax moo tax waaye li nu gisal sunu bopp. Te xam
nanu ne dëgg-dëgg kii moo di Musalkatu àddina si. »daanaka 150 at bala jamono Yeesu. Yeesu ak jigéen ja manoon nañu gis desitu tabax ba
ca tund wa ba tey fu ñu waxtaan ca wetu teen ba. 72At mu jëkk miSaar 5. Teeru nañu Yeesu ci Galile29. Yeesu faj na xale bu bëggoona dee (Yow 4:43-54)Anam yi: Bi Yeesu agsee Galile, ca Kana la jëkk dal. 
Yow Bi Yeesu amee ñaari fan ca dëkk ba, mu jóge fa, jëm diiwaanu Galile,
ndaxte moom ci boppam nee woon na: « Ab yonent, kenn du ko faaydaal
ca réewam. » Bi mu agsee Galile, nit ñi teeru ko, ndaxte ñoom itam
teewoon nañu ca màggalu bésu Mucc ba ca Yerusalem, te gisoon nañu la
mu fa defoon lépp. Noonu kon mu délsi Kana ci Galile152, dëkk ba mu soppee woon ndox ma
biiñ. Amoon na benn dagu buur153 bu dëkkoon Kapernawum te doomam
feebar. Bi mu déggee ne, Yeesu jóge na Yude, ñëw Galile, mu dikk ci
moom, ñaan ko mu ñëw këram, wéral doomam, ji wopp bay bëgga dee. 
Yeesu ne ko: « Yéen daal, dungeen gëm mukk, fi ak gisuleen ay firnde
walla ay kéemaan. » Dagu buur ba neeti ko: « Sang bi, ñëwal, bala sama
doom di dee. » Yeesu ne ko: « Demal, sa doom dina dund. » Kilifa ga gëm
la ko Yeesu wax, daldi dem. Bi muy dellu këram nag, ay surgaam gatandu
ko. Ñu daldi ne ko: « Xale bi dina dund! » Mu laaj léen ci ban waxtu la
tàmbalee tane, ñu ne ko: « Démb ca njolloor la am ag féex. » Noonu
baayu xale ba daldi seetlu ne, ca waxtu woowa la ko Yeesu ne woon: « Sa
doom dina dund. » Moom ak njabootam gépp, ñu daldi gëm Yeesu. Lii mooy ñaareelu firnde, bi Yeesu def ci Galile, gannaaw bi mu jógee
Yude. 30. Waa Nasaret ñoo ko bañoon (Lu 4:14-30)Anam yi: Yàggul dara, Yeesu dellu Nasaret fa mu yaroo te ñépp
xamewoon ko fa. 
Lu Yeesu dellu diiwaanu Galile, fees ak dooley Xelum Yàlla, te turam siiw152 Yow 4:46 Sikem ba dëkku Kana 80 kilomet la. Ngir gëna xam Kana seetal leeral 123
(Yow 2:1, wàll 23, page 58). Dëkku Kapernawum ba Kana 28 kilomet la te nga yéeg ca
tund ya, maanaam doxub benn fan. Ngir gëna xam Kapernawum seetal leeral 126 (Yow
2:12, wàll 23, page 60). 
153 Lu gëna wóor, dagu buur moo doon jawriñu buur ba Erodd. Naka noonu, Yawut ku
bare alal la, ku fonk caada Gereg ak Room te sawarul ci diine. 73Nettalib Yeesuca diiwaan booba bépp. Muy jàngle ca seeni jàngu154, te ñépp di ko tagg. Yeesu dem Nasaret155 fa mu yaroo, te ca bésub noflaay ba, mu dugg ca
jàngu ba, ni mu ko daan defe. Noonu mu taxaw ngir jàngal mbooloo mi. 
Ñu jox ko téereb yonent Yàlla Esayi156. Bi mu ko ubbee, mu gis bérab, ba
ñu bind aaya yii157:« Xelum Boroom baa ngi ci man,
ndaxte moo ma tànn,
ngir ma yégal néew doole yi xibaaru jàmm bi. 
Dafa maa yónni,
ngir ma yégal jaam ñi ne dinañu léen goreel,
yégal gumba yi ne dinañu gis,
te jot ñi ñu not,
tey yégle atum yiw, mi jóge ci Boroom bi. »154 Lu 4:15 jàngu ya: Israyil, genn kër Yàlla rekk la amoon. Foofu doõõ lañu sañoon, ñu
def sarax. Waaye ca dëkk yu sore Yerusalem, yu amoon lu ëpp 10 boroom kër yu Yawut
yu góor, daan nañu tabax ab jàngu. Foofu lañu daje ngir màggal Yàlla, di jàngal seeni
doom diine. Jàngu bu nekk amoon na lenn njiit ak ay mag ya sàmm lépp ak keneen ku
yégle ndoortel ak mujug bésub noflaay ba ak liit, denc téere Yàlla ya, di toppatoo jàngu
ba. 
Jàngu ya daan nañu def ñeenti-koñ (rektàngel) te ñu tabaxe léen doj. Ca biir, ca wetu ñett
ca miir ya yett nañu ay baõ. Boroom maana ya daan nañu toog ca toogu yu yiw. Yaakaar
nañu ñu bare toog ca suuf ca ay basaõ. Ca biir jàngu ba góor ak jigéen bokkuñu fu ñu
toog. Ñaari raõu kenuy doj nekkoon ca digg ba yu téye kaw ga. Rax ak der lu weex te
dëgër la. Seetal nataal 5. 
Ca bésub noflaay daje nañu teel toog ba digg-bëccëg ngir màggal Yàlla. Daan nañu woy
Yàlla, tari ay ñaan, jàng ca téere Musaa ak ca téere yonent ya, xutba te su fekkee ne ab
sarxalkat bokkoon na ca mbooloo ma, mu barkeel léen. Daan nañu taxaw ngir jàng
Kàddug Yàlla, toog ca siis bu ñu wax jalu Musaa ngir jàngle. Ku nekk ku am mën-mën
sañoon na jàng Kàddug Yàlla walla jàngle. Dogal nañu ban jukki lañu jàng ca téere Musaa
ya waaye ki jàng ca téere yonent ya tànnoon na boppam lu mu jàng. Ndegam lu ëpp
dégguñu lakku ebrë, firiwaale nañu aaya ya benn-benn ca arameyni walla gereg. 
Binde nañu téere Yàlla yi loxo ca kayit yu gudd lool, yu ñu taxañ ngir denc. Denc nañu
léen ca ag gaal, génne léen ngir seen màggal rekk. 
Tey ji ca dëkku Nasaret am naa benn egliis ca kaw lu waxu aada ne mooy jàngub Yawut
ba ca jamono Yeesu. Te cosaankat ya tabax nañu ca benn jàngub Yawut ca wetu Nasaret
ngir dimbali nit ñi xam ni ñu meloon. Yaakaar nañu ne niroo na tembe jàngu yu amoon ca
jamono Injiil. 
155 Lu 4:16 Nasaret: Seetal leeral 23 (Lu 1:26, wàll 6, page 22). 
156 Lu 4:17 yonent Yàlla Esayi: Seetal leeral 85 (Lu 3:4, wàll 16, page 45). 
157 Lu 4:18-19 Yeesu jukki na ko ci Esayi 61:1–2, roof ci biir genn kàddu gu jóge ci Esayi
58:6. 74At mu jëkk miBi mu jàngee aaya yooyu ba noppi, mu ub téere bi, delloo ko ki koy denc,
toog. Ñépp ña nekkoon ca jàngu ba dékk koy bët. Noonu mu daldi ne: « Tey jii,
loolu Mbind mi wax mat na, bi ngeen koy déglu. » Ñépp di seede lu rafet
ci Yeesu, di waaru ci wax ju neex, ji mu doon yégle, ñu naan: « Ndax kii
du doomu Yuusufa158? »Mu daldi léen ne: « Xam naa ne dingeen ma ne: “Fajkat bi, fajal sa bopp. 
Yég nanu li xew Kapernawum159, defal lu ni mel fii ci réew mi nga
dëkk. ” » Mu tegaat ca ne: « Ci dëgg maa ngi leen koy wax, ab yonent
kenn du ko teral ca réewam. Ci dëgg maa ngi leen koy wax, ca jamonoy
Ilyaas, bi mu tawul lu mat ñetti at ak genn-wàll, te xiif bu metti am ca
réew mépp, amoon na ca Israyil jigéen yu bare yu seen jëkkër faatu. 
Moona Yàlla yónniwul Ilyaas160 ci kenn ci ñoom, waaye mu yebal ko ci
jigéen ju jëkkëram faatu, ju dëkk Sarebta161, ca wetu Sidon. Te it amoon158 Lu 4:22 Yuusufa, jëkkëru Maryaama ndeyu Yeesu la woon. Yaakaar nañu ne gaañu
na diggante bés bi Yeesu amoon 12 at ak bés bi Yeesu tàmbali liggéeyam. Waaye xam
nañu ko ba tey ca Nasaret. 
159 Lu 4:23 Kapernawum: Luug waxul lan moo xewoon Kapernawum. Seetal leeral 126
(Yow 2:12, wàll 23, page 60) ngir gëna xam ni Kapernawum meloon. 
160 Lu 4:25-26 yonent Yàlla Ilyaas: Yonent bu mag la woon, ci nguuru buuri Israyil, Akab
(874-853 j. K. ) ak Akasiyas (853-851 j. K. ), bu jiitu jamonoy Kirist ci juróom-ñetti téeméeri
at. Bind na Yoram, buur ci réewu Yuda ci 2Ch 21:12-15 waaye bindul téere. Def na ay
kéemaan, te jànkoonte na ak yonentu Baal yi. Ilyaas jaarul ci dee. Yàllaa ko yóbbu ca
moom ci biir callweer. Yonent Yàlla Malasi yégle na ne Ilyaas dina dellusi ci suuf ngir yégle
ñëwu Almasi bi. Man nga jàng jalooreem ci 1Ki 17:1-19:21; 2Ki 1:1-2:18. Taalibeem
Alyaasa moo ko wuutu. 
Ci Injiil Ilyaas feeñuwaat na ci Yeesu ànd ak Musaa (Mc 17:1-8; Mk 9:2-8; Lu 9:28-36). 
Yeesu nee na yégleb yonent Yàlla Malasi (Mal 4:5-6) bu wax ne Ilyaas wara dellusi amoon
na ci Yonent Yàlla Yaxya (Mc 11:14; 17:10-13; Mk 9:11-13). 
Yàlla àtte na Israyil ca jamono Ilyaas, mu ñaan Yàlla ba taw laalul suuf ci diirub ñetti at ak
genn-wàll. Xiif bu metti am, fekkuñu ndox fenn, te buur ba dafa wut Ilyaas ngir rey ko. Ci
bu jëkk Yàlla moo ko sant mu làquji ca xuntim Kerit ma ca penkub dexu Yurdan, te jox na
ndigal baaxoñ yi ñu ko dundal. Bi ndoxum xur wa õiisee, mu sant Ilyaas mu dem dëkku
Sarebta ca jenn jigéen ju jëkkëram faatu. Fekk ne jigéen jooju amul woon dara lu moy bar
ci loxob ca njaq ak diw gu tuut cib tax. Yàlla def na kéemaan ba tax njaqu sunguf ak taxub
diw jeexuñu woon ay at ba keroog bés ba mu taw. Beneen bés Ilyaas dekkal na doomu
jigéen jooju ci ñu dee. Man nga ko jàng ca 1 Buur yi 17:8-24. Seetal leeral 103 (Yow 1:21,
wàll 20, page 51). 
161 Lu 4:26 Sarebta: Dëkk la woon, bu am teeru ci diiwaanu Fenisi. Nekkoon na 13 kilomet
ca bëj-saalumu Sidon te 22 kilomet ca bëj-gànnaaru Tir. Tey jii, dëkk bi tudd Sarafand
moo nekk ca bérabam. Dëkku waa Fenisi la woon, maanaam ñu dul Yawut. 75Nettalib Yeesuna ca Israyil, ca jamonoy yonent Yàlla Alyaasa162, ay nit ñu bare ñu gaana. 
Waaye fajul ci kenn ku dul Naamaan163, mi dëkkoon réewu Siri. »Bi ñu déggee wax yooya, ñépp ña nekkoon ca jàngu ba daldi fees ak mer. 
Noonu ñu jóg, génne ko dëkk ba, yóbbu ko ca mbartalum tund164, wa ñu
sanc seen dëkk, ngir bëmëx ko ci suuf. Waaye moom mu jaar ci seen biir,
dem yoonam. 31. Yeesu dem na Kapernawum (Mc 4:13-17; Mk 1:14-15; Lu 4:31)Anam yi: Bi waa Nasaret bañee Yeesu, Yeesu dem na sanc dëkku
Kapernawum ca dexu Galile. Diggante Nasaret ak Kapernawum
tolluwoon na ci 32 kilomet. 
Mc Gannaaw gi, mu toxoo dëkku Nasaret165, dem dëkk Kapernawum166, Luab dëkk ca diiwaanu Galile, Mc bi féeteek dex ga ci diiwaani Sabulon ak
Neftali167. 162 Lu 4:27 Alyaasa: Yonent la woon, bu donnoon yenu yonent Yàlla Ilyaas. Man nañu
jàng ci jalooreem ci 1Ki 19:19-21; 2Ki 2:1-2; 3:11-20; 4:1-8:15; 9:1-3,36-37; 13:14-21. 
163 Lu 4:27 Naamaan: Njiital xareb buuru Siri la woon ca jamonoy yonent Yàlla Alyaasa,
waaye dafa gaana woon. Surgab jabaram jenn waa Israyil la woon. Mu wax Naamaan ne
am na yonent ca dëkku Samari ku mana faj ngaanaam. Naka noonu, Naamaan dem wax
Buur Siri, ku ko yónnee buuru Israyil, ànd ak bataaxal buy ñaan ko mu faj jàngoroom. 
Akab, ku gëmul Yàlla, xotti na mbubbam ndax amul woon pexe. Alyaasa dégg ko, yónni
ca moom, sant mu yónni Naamaan ca moom. 
Naamaan ànd aki fasam aki watiiram, dikk taxaw ca buntu kër Alyaasa. Waaye Alyaasa
nuyuwu ko sax. Mu yónni ndaw ca moom sant mu dem sanguji juróom-ñaari yoon ca dexu
Yurdan ngir wér. Naamaan mer ba bañ. Waaye surgab jabaram lay ak moom ba mu dem
sanguji ca dexu Yurdan, ba noppi wér. Man nga ci jàng ci 2Ki 5:1-27. 
164 Lu 4:29 mbartalum tund: Ca jamono Injiil nguuru Room mayul Israyil sañ-sañ ñu mana
àtte nit, teg ko dee, ndeke daan nañu ko def. Lu ñu daan def mooy wut ab mbartalum
tund, bëmëx ko ci suuf ba ñu tiim ko, ba noppi sànni ko ay doj lu tollu boppu nit, ba mu
dee. 
Nasaret nekkul woon ca njobbaxtalu tund wa waaye ca wetam la woon. Ca nor, ca sowu
ak ca penku, amoon na tund yu tiim dëkk bi beneen 100 meetar ca kaw niwo géej. Ca
sudd am na xunti bu xat buy ubbi ca jooru Yisreel. Ca wetu dëkk ba am na ay mbartalum
tund fa nga mana daanu 10 ba 20 meetar. 
165 Mc 4:13 Nasaret: Seetal leeral 23 (Lu 1:26, wàll 6, page 22). 
166 Mc 4:13; Lu 4:31 Kapernawum: Seetal leeral 126 (Yow 2:12, wàll 23, page 60). 
167 Mc 4:13 Sabulon, diiwaan bi Musaa mayoon giiru Sabulon la, mooy diiwaan ca penku
dexu Galile, ñu samp fa ca jamono Yosuwe. Ca jamono Injiil ja mooy wàllu diiwaanu
Galile. Giiru Sabulon mooy genn ci giiri Israyil gu askanoo ci Sabulon, fukkeelu doomu76At mu jëkk miNoonu am la ñu waxoon, jaarale ko ci yonent Yàlla Esayi168, bi mu
naan169:« Yaw réewum Sabulon ak réewum Neftali,
di yoonu géej gannaaw dexu Yurdan,
yaw Galile, réewum ñi dul Yawut170—
xeet wa nekkoon cig lëndëm, gis na leer gu mag,
ña dëkkoon ca réew, ma dee gi tiim, leer fenkal na léen. »Mc Booba Yeesu tàmbali di waare Mk xibaaru jàmm bu Yàlla bi, naan: «
Jamono ji mat na, nguuru Yàlla jegesi na; tuubleen seeni bàkkaar te gëm
xibaaru jàmm bi, Mc ndaxte nguuru Yàlla Aji Kawe ji jegesi na. »32. Yeesu tànnoon na ñeenti taalibe (Mc 4:18-22; Mk 1:16-20)Anam yi: Lii ma nga xewewoon ba tey ca wetu dëkku Kapernawum. 
Mc Gannaaw loolu Yeesu doon dox ca tefesu dexu Galile171, mu gis fa ñaarYanqóoba. Neftali, diiwaan bi ñu mayoon giiru Neftali. Mooy diiwaan ca sowu dexu Galile
ak dexu Yurdan bu nekk ca bëj-gànnaaru dexu Galile. Maanaam bokk na itam ca diiwaanu
Galile ca jamono Injiil ja. Giiru Neftali mooy gu askanoo ca Neftali, juróom-benneel doomu
Yanqóoba. Waa Sabulon ak waa Neftali mujjuñoo dàq ñu dul Yawut ña fa dëkkoon. Dëkku
Nasaret bokkoon ca Sabulon te dëkku Kapernawum bokkoon ca Neftali. Seetal kartu
Sabulon ak Neftali (kart 14). 
168 Mc 4:14 Esayi: Seetal leeral 85 (Lu 3:4, wàll 16, page 45). 
169 Mc 4:15-16 Jukki nañu ko ca Isa 9:1-2. 
170 Mc 4:15 réewum ñi dul Yawut: Ca atum tubaab 732 j. K. Yàlla àtte na nguuru Israyil
(maanaam nguur ga ca bëj-gànnaar gannaaw bi Israyil xàjjalikoo ñaar ca jamono buur ba
Robowam, mooy diiwaani Samari ak Galile ca jamono Injiil). Waa Asiri ñëw nañu tas réew
mi, di yóbbaale waa réew mi seen réew, indi yeneen xeet ca réewu Israyil samp léen fa. 
Yàlla àtte na itam nguuru Yuda, waa Babilon ñëw yóbbaale léen Babilon. Bi waa Yuda
dellusee ñu bare ca ñoom samp Galile. Te ca 150 at yu jiitu jamono Kirist buuri Israyil yi
ñu tudd Asmoneen tàmbalee samploo ay Yawut yu bare fa. Naka noonu ca jamono Injiil
fekk nañu ne ay milyoõ nit ñoo fa dëkk —ay Yawut ak ay ñu dul Yawut— ndegam diiwaan
bu gëna naat la. Ñu dul Yawut moo wëroon Galile — waa Fenisi ca sowu, Waa Siri ca nor
ak penku, waa Samari ca sudd. Su nu dolli ne yoonu jaaykat yu mag jaar nañu na, man
nañu gis ne moo tax ñu tudd Galile, réewum ñi dul Yawut. Te ca Galile googu la xelu
Yawut ya fa dëkk gëna ubbiku ca xalaat yu bees. 
Li ñu firi yoonu géej gannaaw dexu Yurdan, Galile, réewum ñi dul Yawut ci Esayi 9:1 mooy
turu ñetti diiwaan yi nguuru Asiri defoon noru Palestiin gannaaw ga ñu noot léen. 
171 Mc 4:18; Mk 1:16 dexu Galile: Mooy dex gu màgg ci diiwaanu Galile. Guddaay ba 21
kilomet la, yaatuwaay ba gëna yaa 11 kilomet la. Niwo ndox mi nekk na 211 meetar ci
suufu niwo ndoxu géej gi. Dexu Yurdan moo ko jàll ci bëj-gànnaar ba ci bëj-saalum. Dañuy77Nettalib Yeesuñu bokk ndey ak baay, mooy Simoõ172 mi ñuy wax Piyeer, ak Andare173 Mkrakkam. Mc Fekk ñuy sànni seen caax ca dex ga, ndaxte ay nappkat174 lañu
woon. Yeesu ne léen: « Ñëwleen topp ci man, ma def leen nappkati nit. 
» Ca saa sa ñu daldi bàyyi seeni mbaal topp ci moom. Ba Yeesu demee ba ca kanam, mu gis yeneen ñaar ñu bokk ndey ak baay,tudde dexu Galile itam dexu Senesaret (Lu 5:1); dexu Tiberyàdd (Yow 21:1) ak dexu
Kineret (Nu 34:11; Jos 12:3). Amoon na 9 dëkk yu wër dex ga, ak 16 teeru gaal ya. Seetal
kart 15. 
172 Mc 4:18; Mk 1:16 Simoõ Piyeer: Seetal leeral 113 (Yow 1:40, wàll 21, page 54). 
173 Mc 4:18; Mk 1:16 Andare: Benn ci fukki taalibe Yeesu ya ak ñaar la woon, di rakku
Simoõ Piyeer. Ñu bokk ndey ak baay. Nappkat bu bawoo ca dëkk bu tudd Betsayda ca
diiwaanu Galile la woon. Bala mu topp ci Yeesu nekkoon na taalibe Yaxya. 
174 Mc 4:18; Mk 1:16 napp ca jamono Yeesu: Peppum bele walla peppum lors ak jën la
waa Palestiin daan lekk bés bu nekk. Tamit daan nañu denc jën ak xorom walla def ko
géjj, ba noppi jaay ko ci biti réew mi. Naka noonu napp liggéey bu am solo la woon. Waas
ak xeetu jën bu niroo yaabóoy bokkoon nañu ca la ñu faraloona jàpp. 
Gaal yu bare lool daan nañu jàll dex ga, diggante 9 dëkk ya ko wër. Dexu Galile guddaay
21 kilomet la am ak yaatuwaayu 12 kilomet. Soo doxee tànk ba wër dex ga, dinga dox 50
kilomet. 
Dafa siiw ndax ngëlaani yu bett ya jóg ndax jànj yu kawe lool yu ko wër. Ca kaw tund ya
dafa sedd waaye ca niwo dex ga dafa tàng te guus ba tax ngelaw lu am doole wàcc ca
kaw dex ga. Duus ya man nañu egg 3 meetar. 
Fekk nañu ca dexu Galile 16 teeru ya amoon ca jamono Injiil. Teeru yooyu, tabax nañu
léen ak ay doj yu réy ba def ay miir bu dëgër ci biir géej gi ngir aar gaal yi ca duus yi ak
ngelaw li. Benn-benn ca ñoom amoon na ab tali doj bu gudd ca booru géej. Ci misaal
teeru Kapernawum amoon na tali bu tollu 800 meetar, bu Gadara 500 meetar, te bu
Magadan 200 meetar. 
Ca jamono Yeesu niwo dex ga ëppoon na benn meetar bu gëna suufe niwo dex ga ñu gis
tey ji. Tamit booru dex ga ca jamono Injiil nekkul woon fu ñu ko fekk tey ji. Lu tollu 50
meetar ci biir dexu tey ji la woon. Moo tax ca fan yii rekk lañu fekkoon teeru ya, benn at
bu dex ga wàccee ndax bekkoor bi amoon. 
Daan nañu ràbb caax ya ak buum yu jóge ca gàncax ga ñuy defare wëñ gu ñu ëcc ba sew
gu ñu tudde ‘le’. Amoon nañu ay xeeti caax yu mel ni yi ñu am ci Senegaal tey ji :
mbaalum-sànni, mbaalum-gubbal ak mbaalum-laaw. Daan nañu sànni oos di kajj itam. 
Ci atum tubaab 1986 g. K. fekk nañu ca banu dexu Galile ag gaal gu ñu yettoon ca jamono
Kirist. Defar nañu gaal ga ak dénki garabu seedar ak xeetu garab gu ñuy wax seen. 
Guddaay 8 meetar la ak yaatuwaayu 2,3 meetar. Amoon na ab wiir, ak palaas ngir 4 nit
man nañu joow, ak keneen ku ko jëme. Manoon na yóbbaale lu ëpp 1000 kilo jën walla
fukki nit. Seetal nataal 6. 
Lu ëpp ca liggéeyu Yeesu ci diiwaanu dexu Galile la woon ci biir nappkat ak dëkki nappkat
yi. Moo tax waxam fésoon na dell ak waxu napp. 78At mu jëkk miñuy Saag175 doomu Sebede, ak Yowaana176 rakkam. Ñu nekk ci seen biir
gaal ak Sebede seen baay, di defar seeni mbaal. Noonu Yeesu woo léen. 
Ca saa sa ñu daldi bàyyi Mk seen baay Sebede ci gaal gi, moom ak surga
ya, tey topp ci moom. 175 Mc 4:21; Mk 1:19 Saag doomu Sebede, ndawu Kirist te magu Yowaana la. Dàkkentale
nañu ko Saag mu mag ngir wuutale ko ak Saag, doomu Alfe, mooy Saag mu ndaw. Yeesu
moo wooye Saag ak Yowaana Bowanerses, mu tekki ‘Ñi aaytal ni dënnu gi’ (Mk 3:17). 
Nappkat la woon ca dexu Galile, mu bokk liggéey ak baayam ak rakkam, tamit ak Piyeer
ak Andare. Yeesu woo na ko ca wetu dexu Galile (Mc 4:18-22; Mk 1:16-20; Lu 5:1-11). 
Loolu amoon na lu tollu menn at bala Yeesu tànn ci taalibeem yi fukk ak ñaar ya (Mc
10:1-4; Mk 3:13-19; Lu 6:12-19). Ci biir fukk ak ñaar yi amoon na ñett ñi gëna jege Yeesu
(Saag, Yowaana ak Piyeer). Saag bokk na ca ñett yi ni ñu ko gise bi Yeesu dekkalee woon
benn xale (Mk 5:37-43; Lu 8:51-56); soppalikoo ca kaw tund wa (Mc 17:1-8; Mk 9:2-9; Lu
9:28-36); ak ci toolu Setsemane (Mc 26:36-46; Mk 14:32-42). Erodd Agaripa I moo ko rey
ak jaasi (Jëf 12:1-2) ca 44 g. K. . 
176 Mc 4:21; Mk 1:19 Yowaana: Benn ci 12 ndawi Yeesu ya la, doomu Sebede ak
Salome, di rakku Saag. Ñu gën a bare ci boroomi xam-xam yi yaakaar nañu ne Salome
doomu ndeyu Maryaama, yaayu Yeesu la woon, ndax li ñu gis ci Mc 27:56; Mk 15:40; Yow
19:25. Naka noonu, Yowaana doomu ndey-ju-ndawu Yeesu la woon. Ay waajuram amoon
nañu xaalis ndaxte amoon nañu ay surga (Mk 1:20). Yowaana moo bind juróomi xaaji
Téereb Injiil: maanaam Yowaana, 3 bataaxal yi am turam ak Peeñu ma. Yeesu moo wooye
Saag ak Yowaana Bowanerses, mu tekki ‘Ñi aaytal ni dënnu’ xëy-na ndaxte dañu tàngoon
bopp (Mk 3:17). Nappkat la woon ca dexu Galile, mu bokk liggéey ak baayam ak rakkam,
tamit ak Piyeer ak Andare. 
Ci biir fukk ak ñaar yi amoon na ñett ñu gëna jege Yeesu — Yowaana, Piyeer ak Saag. 
Yowaana bokk na ca ñett ñi ni ñu ko gise bi Yeesu dekkalee benn xale (Mk 5:37-43; Lu
8:51-56); soppalikoo ca kaw tund wa (Mc 17:1-8; Mk 9:2-9; Lu 9:28-36); ak ci toolu
Setsemane (Mc 26:36-46; Mk 14:32-42). Ci biir ñett ñi, Yowaana moo ci gëna jege Yeesu
ba tax ñu tudde ko ‘ka Yeesu bëggoon’ (Yow 13:23-25; 20:2; 21:7,20). Benn yoon, Saag,
Yowaana ak seeni yaay ñëw nañu ca Yeesu ngir ñaan ko mu may leen palaas ca wetam
ca nguuru Yàlla (Mc 20:20-28; Mk 10:35-45). 
Ci taalibe Yeesu yi, ci Yowaana rekk la Injiil seede ne gis na ñu daaj Yeesu ca bant ba. 
Gannaaw ga yoroon na Maryaama, yaayu Yeesu ca këram (Yow 19:25-27). Pool moo ko
teg ci kenuy mbooloo ma ca Yerusalem (Gal 2:9) daanaka 20 at gannaaw deewu Kirist. 
Am bés gannaaw ba waa Room ñëwee tas dëkku Yerusalem, Yowaana dem na sampuji
ca dëkku Efes fa mu jàngalee ay at yu bare. Ci suufu Buuru Room Sesaar Domikan fuñ
nañu ko ca dunu Patmos. Foofu la amoon peeñu bi mu bind ci téere Peeñu ma. Bi
Domikan deeyee Yowaana dellusi na Efes mu nekk fa ba dee. Dee na, bi mu màggatee
ba kumur, ca nguuru Buuru Room Tarajan mi tàmbali woona nguuru ci atum 98 g. K. . 79Nettalib Yeesu33. Yeesu faj na ku ànd ak rab (Mk 1:21-28; Lu 4:31-37)Mk Gannaaw loolu ñu dem Kapernawum177. Ca bésub noflaay nag Yeesu
daldi dugg ci jàngu bi178, di léen jàngal. Te ñu waaru ca njàngleem, ndaxte
jàngal na léen ak sañ-sañ bu seeni xutbakat179 amul. 
Lu Noonu am na ci jàngu bi nit ku rab jàpp180. Mu daldi xaacu ne: « Moo!
Yaw Yeesum Nasaret, loo nuy fexeel? Ndax dangaa ñëw ngir alag nu?
Xam naa la, yaa di Aji Sell ji jóge ci Yàlla! »
Mk Waaye Yeesu gëdd ko naan: « Noppil te génn ci moom! »Noonu rab wi daldi sayloo nit ki Lu ci suuf ci kanam ñépp, Mk te génn ci
moom ak yuux gu réy Lu te gaañu ko. 177 Mk 1:21; Lu 4:31 Kapernawum: Seetal leeral 126 (Yow 2:12, wàll 23, page 60). 
178 Mk 1:21; Lu 4:31 jàngub Kapernawum: Ca Kapernawum fekk nañu jàngub Yawut bu
ñu tabaxoon daanaka 3 xarnu gannaaw jamono Yeesu. Ca suufam am na beneen tabax
bu ñu tabaxe basaltë. Yaakaar nañu ne mooy jàngub Yawut bu njiitu mbooloom xarekati
Room tabaxoon (Lu 7:5) te fu Yeesu doon jàngle. Seetal itam jàngu ya ca leeral 154 (Lu
4:15, wàll 30, page 74). 
179 Mk 1:22 Xutbakat: Seetal leeral 57 (Mc 2:4, wàll 12, page 36). 
180 Mk 1:23; Lu 4:33 ku rab jàpp: Gis nañu ci Injiil ñu bare ña rab jàppoon. Te terewul nit
ñooñu bokk ca jàngu ya. Kàddug Yàlla dafa nuy jàngal ne rab ya, ay malaaka ya Yàlla
sàkkoon lañu woon, yi àndoon nañu ak Ibliis, bañ kilifteefu Yàlla. Amul yu baax. Yu bon
rekk la am. Ca jamono Yeesu ñu bare gëm nañu ne rab mooy xelu nit ku faatu. Injiil nee
na sarax yi xërëmkat yi di rendi, ay rab lañu ko jagleel (1Ko 10:19-20). 
Rab ya man nañu jàpp nit walla mala. Man naa tax nit feebar (Lu 9:39; 11:14; 13:10-13). 
Man nañu may nit kàttan walla xam-xam (Mk 5:4; Jëf 16:16). Xel yu bon ya, maanaam
jinne walla rab man nañu sonal nit, ca jamono jooju ak sunu jamono. Ca jamono Yeesu
amoon na ña la jéema dàq — tariyaax yu Yawut ak yu dul Yawut. Daan nañu jëfandiku
seeni xarxafuufa — ay téere, walla fas, walla ñu tari jenn wax ju bokk ci seen xam-xamu
baatin, maanaam ay jat, yeneen def ay jëf ni roof benn reenu garab bu xasaw ca biir
bakkanu ka rab jàppoon, yeneen tudd turu kenn ku ñu yaakaaroon ëppoon na doole rab
wa — maanaam am xel mu am doole, jenn ci li ñu tegoon yàlla walla nit ku siiw ndax
kàttan ngir dàq rab. Ca jamono Yeesu buur ba Suleymaan siiwoon na lool ca ni mu mane
woona noot jinne. Yaakaaroon nañu ne itam su ñu xamee turu rab, may na léen ñu man
koo noot. Yeesu deful dara lu mel ni ñoom. Moom mu sant ñu dem, te ñu daldi dem. 
Bokkoon na ca lu tax ñépp waaru. 
Ña déggoon nettali bi ca jamonoom xalaat nañu ne rab wa wut naa am pexe ca Yeesu. 
Moo tax mu tudd turam. Waaye rab awa mënul dara ci moom. 
Yoonu Musaa dafa araamal lépp lu bokk ci jëfi Seytaane; mooy gisaane yépp: di listikar,
tëddale, tani; mooy xam-xam bu ñuul yépp: di liggéey, jat, jibar, kort, luxus, mbind,
ndëmm, noob, saafara, sëriñtu, siru, tul, wooj ak wootal, xalwa, xala, xarbaax, ak xërloo. 
Kiss, mocc, ak lugg man nañu ci bokk sax (De 18:10-14; Eze 13:20; Pe 21:8). Terewul ay
Yawut bokk ci. 80At mu jëkk miBi loolu amee ñépp waaru, Mk ba laajante, Lu ñuy waxante ci seen biir
naan: Mk « Kii mooy kan? Lu Céy jii wax! Mk Mii njàngale lu bees la te ànd
ak sañ-sañ. Lu Ci sañ-sañ ak doole lay sant rab yi sax, ñu Mk di ko déggal,
Lu daldi génn. »
Mk Noonu turam daldi siiw ci diiwaani Galile gépp. 34. Yeesu faj na jarag yu bare ba noppi wër diiwaanu Galile gépp (Mc
8:14-17; Mk 1:29-39; Lu 4:38-44; Mc 4:23-25)Anam yi: Yeesu ak ay taalibeem ñu ngi ci Kapernawum ba tey. 
Lu Bi mu jógee ci jàngu bi, Yeesu dafa Mk ànd ak Saag ak Yowaana, Lu dem
kër Simoõ181 Mk ak Andare. Fekk gorob Simoõ bu jigéen tëdd wopp182, Luba yaram wi tàng lool. Ñu naan Yeesu, mu dimbali léen ci. 
Mk Mu ñëw nag ci moom. Mc Bi mu ko gisee, Lu mu randusi, tiim ko, gëdd
tàngoor wi, mu dem. Mk Mu jàpp loxoom, yékkati ko. Lu Noonu tàngoor wi
wàcc, soxna si jóg ca saa sa, di léen topptoo. 
Mk Ca ngoon sa nag, bi jant sowee183, Lu ñu indil Yeesu ñi wopp ñépp ak ay
jàngoro yu wuute, Mc ak ñu bare ñu rab jàpp, Mk ba dëkk bi bépp dajaloo181 Mc 8:14; Mk 1:29; Lu 4:38 kër Simoõ Piyeer: Ca atum tubaab 1968 cosaankat ya gas
suuf fekk nañu genn kër ca diggu Kapernawum lu ñu wax mooy këru Simoõ Piyeer. Li
cosaankat ya gisoon mooy nit ñi soppi nañu kër googu ay fukki at gannaaw deewu Kirist. 
Rax nañu miir ya te dër nañu suuf sa. Ca rax ga nit ñi bind nañu ca làkku gereg, làkku waa
Room ak làkku siriyak lu jëm ci Yàlla, ak Kirist. Te gis nañu fa lu jëm ca Piyeer itam. 
Gisuñu ca kër googu yëfi kër yu ñu gisoon ca yeneen kër yu ko wër lu dul làmp yu bare,
ba ñu xam ne dajewaay la woon. Daanaka 3 téeméeri at ca gannaaw, defaraat nañu kër
ga. Dëgëral nañu miir ya te defaraat ca kaw taax ak doj. Daanaka gannaaw beneen
téeméeri at tabax nañu benn egliis ca kawam ba ëmb ko lépp. Bérabu siyaare la woon. 
Ca wetu kër googu la jàngub Yawut ba nekkoon. Tas nañu egliis ba ak jàngu ba bala atum
tubaab 629. 
182 Mc 8:14; Mk 1:30; Lu 4:38 tëdd wopp ba yaram wi tàng lool: Ca jamono Yeesu ñu
bare gëm nañu ne yaram wi tàng feebar moom ci boppam, du màndargam feebar rekk ni
ñu xam tey ji. Gëm nañu ne itam rab, walla sëriñtu man naa tax, walla mu nekk mbugalu
Yàlla te Yàlla rekk moo ko mana dindi. Xutbakat ya daan naa tere nit ñu laal kenn ku am
yaram wi tàng. Waaye Yeesu laal na ko ba tey. 
183 Mk 1:32; Lu 4:40 bi jant sowee: Bés bi Yeesu dàq rab wa ca jàngu ba bésu noflaay
la woon. Bésu noflaay ca timis àjjuma ba timis samdi la. Yoonu Musaa tere na liggéey ca
bésu noflaay. Te ca jamono Yeesu dox fu gëna sore benn kilomet kër ga, faj nit, walla yen
lu ëpp diisaayu ñaari doomu figg. Naka noonu mënuñu indi ña wopp ca Yeesu ca bésu
noflaay. Moo tax ñu xaar ba jant so. 81Nettalib Yeesuci buntu kër gi. Lu Kenn ku nekk mu teg la loxo, wéral la. Mc Yeesu dàq rab
ya ak kàddoom Lu Te it ay rab di génn ca nit ña, te di yuuxu naan: « Yaay
Doomu Yàlla! » Noonu mu gëdd léen, te mayu léen, ñu wax dara, ndaxte
xam nañu ne, mooy Almasi bi. 
Mc Loolu mu def, def na ko, ngir la ñu waxoon jaarale ko ci yonent Yàlla
Esayi am, bi mu naan184: « Fab na sunuy wopp, gàddu sunuy jàngoro. »
Lu Ca njël gu jëkk Mk laata bët di set, Yeesu Lu génn, dem ca bérab bu wéet,
Mk di fa ñaan Yàlla. Simoõ nag ak ñi ànd ak moom di ko seet fu nekk. Bi
ñu ko gisee, ñu ne ko: « Ñépp a ngi lay seet. » Waaye Yeesu ne léen:
« Nanu dem feneen ci dëkk yi nu wër, ma waare fa itam, ndaxte moo tax
ma génn. »
Lu Mbooloo ma di ko seet. Bi ñu ko gisee, ñu koy wuta téye, ngir bañ mu
dem. Mu ne léen: « Damaa wara dem ci yeneen dëkk yi, ngir yégle
xibaaru jàmm bi ci nguuru Yàlla, ndaxte looloo tax ñu yónni ma. » MkNoonu mu wër ci diiwaanu Galile gépp185, di waare ci seeni jàngu Lu ca
réewu Yawut ya, Mc tey yégle xibaaru jàmm bi ci nguuru Yàlla; muy faj
jàngoro yépp ak wéradi yépp ca nit ña, Mk tey dàq rab yi, Mc ba tax turam
siiw ba ci biir réewu Siri mépp. Ñu di ko indil ñi wopp ñépp, ñi sonn ndax
ay jàngoro ak metit yu bare, ñi rab jàpp, ñiy say ak ñi làggi, mu faj léen. 
Noonu mbooloo mu bare topp ci moom, jóge ci wàlli Galile ak diiwaan bi
ñuy wax Fukki dëkk yi, ci dëkku Yerusalem ak ci diiwaanu Yude, ba ci
gannaaw dexu Yurdan. 35. Yeesu jàngal na ay taalibeem ca tund wa (Mc 5:1-7:29)Anam yi: Xamuñu ban tund la Yeesu yéegoon bu dul ci diiwaanu Galile. 
Xëy-na wenn ca tund ya nekk ca bëj-gànnaaru dëkku Kapernawum la
woon. 184 Mc 8:17 Jukki nañu ko ca Isa 53:4. Esayi saar 53 lépp dafay wax ca jaamu Yàlla bi
nara ñëw dee ngir bàkkaari àddina si, mooy Almasi bi. 
185 Mc 4:23; Mk 1:39 Galile gépp: Guddaayu diiwaan bi lu tollook 60 kilomet la woon te
yaatuwaayam doon 40 kilomet. Soo nekkee ci biir Galile ñaari fan doy na nga àgg bépp
dëkku Galile. Galile am na ñaari wàll — wi ci kaw ak wi ci suuf. Diiwaan bu bare tund te
naat la. Ca jamono Yeesu amoon na lu ëpp 200 dëkk ca Galile waaye Injiil dafa tudd 10
rekk yi Yeesu ganesi woon te tuddul ñaari dëkk yu gëna am solo — mooy Tiberyàdd ak
Sepforis. Seetal kart 16. 82At mu jëkk miMc Bi Yeesu gisee mbooloo ma nag, mu yéeg ca tund wa186, toog187;
taalibeem ya ñëw ci moom. Mu daldi léen jàngal naan:Barkeel gu Wóor gi (Mc 5:3-12)Mc « Yéen ñi xam seen ñàkk doole ngir neex Yàlla, barkeel
ngeen188, ndaxte nguuru Yàlla Aji Kawe ji, yéena ko yelloo. 
Yéen ñi nekk ci naqar, barkeel ngeen, ndax dees na dëfal seen xol. 
Yéen ñi lewet, barkeel ngeen, ndax dingeen moomi àddina189. 
Yéen ñi xiif te mar njub, barkeel ngeen, ndax dingeen regg. 
Yéen ñi am yërmande, barkeel ngeen, ndax dees na leen yërëm. 
Yéen ñi am xol bu sell, barkeel ngeen, ndax dingeen gis Yàlla. 
Yéen ñiy wut jàmm, barkeel ngeen, ndax dees na leen tudde doomiYàlla. 
Yéen ñi ñu fitnaal ndax seen njub, barkeel ngeen, ndaxte nguuru
Yàlla Aji Kawe ji, yéena ko yelloo. « Barkeel ngeen, bu ñu leen di saaga, di leen fitnaal, di leen sosal lépp lu
bon ngir man. Bégleen te bànneexu, ndax seen yool dina réy ci laaxira. 
Ndaxte noonu lañu daan fitnaale yonent yi fi jiitu190. 186 Mc 5:1 Tund wa: Xamuñu wan tund la woon. Waaye ca wetu Kapernawum ak Korasin,
wenn tund rekk moo am. Mooy tundu Eremos, ca diggante Kapernawum ak bérab bu ñuy
wax Tabga, lu matul 2 kilomet fu sore Kapernawum. Ñetti téeméeri at gannaaw jamono
Yeesu ba tey ji wax nañu ne mooy tund wa fa Yeesu waare, di fa siyaareji. Bérab bu yaatu
la. Bi Paab San Pool ganesee na fa ca atum 2000 waajal nañu ko ngir teral 100. 000 nit !
Am na ñeneen ñi xalaat ne tund wa mooy tundu Arbel ca gannaaw dëkku Magadan walla
tundi Atin. 
187 Mc 5:1 toog: Xutbakat ya daan nañu toog ngir jàngle, seen taalibe toog itam ca seen
wetu tànk. 
188 Mc 5:3 Yoon bu ne ñu wax ‘barkeel ngeen’ fii, moo li doon ca kanamu Yàlla. Sësul ci
loo yég ci sa xol walla say anam. 
189 Mc 5:5 Suuf mooy suuf si Yàlla digoon yonent Yàlla Ibraayma (Ge 12:7; 13:14-17; 15:7;
17:7,8). Seetal itam Ps 37:11. 
190 Mc 5:12 Yawut ya daan na fitnaal seeni yonent. 
– Asa Buuru Yuda tëj na yonent bu tudd Anani ca kaso ba, jéng ko ak càllala (2Ch
16:7-10). 
– Yonent Yàlla Ilyaas daw na Akab buuru Israyil ku ko bëgga rey (1Ki 19:1-3). Bu xolam
jeexee nee na « Damaa def sama mbëggeel gépp ngir Aji Sax ji, Yàlla ji mën lépp, ndaxte
bànni Israyil fecci nañu sa kóllëre, daaneel nañu say rendikaayu sarax te rey nañu say
yonent ci jaasi. Man rekk maa ci des, te ñu ngi wut a jël sama bakkan. » (1Ki 19:14)
– Tamit Buur Akab tëj na Yonent Yàlla Mikawu kaso (1Ki 22:15-28). 83Nettalib YeesuXoromus àddina ak leeram (Mc 5:13-16)Mc « Yéena di xoromus àddina. Bu xorom191 sàppee, nan lañu koy delloo
cafkaam? Du jariñati dara, lu dul ñu sànni ko ci biti, nit ñi dox ci kawam. 
Yéena di leeru àddina. Dëkk, bu nekk ci kaw tund192 du mana nëbbu. Te
it duñu taal làmp193, dëpp cig leget, waaye dañu koy wékk, ba muy leeral
ñi nekk ci kër gi ñépp. Na seen leer leere noonu ci kanam nit ñi, ngir ñu
gis seeni jëf yu rafet, te màggal seen Baay bi ci kaw. Ni yoonu Musaa ak waxi yonent yi ame ci Yeesu (Mc 5:17-20)Mc « Buleen defe ne ñëw naa ngir dindi yoonu Musaa ak waxi yonent yi. 
Ñëwuma ngir dindi léen, waaye ngir ñu am ci man. Ndaxte ci dëgg maa
ngi leen koy wax, li feek asamaan ak suuf wéyul, benn tomb walla benn
rëddu araf du wéy mukk ci yoonu Musaa, ba kera yépp di am. Ku tebbi
nag ba gëna tuuti ci ndigal yii, te ngay jàngal nit ñi noonu, dees na la
tudde ki gëna tuuti ci nguuru Yàlla Aji Kawe ji. Waaye ku léen di sàmm,
di léen digle, dees na la tudde ku mag ci nguuru Yàlla Aji Kawe ji. Ndaxte
maa ngi leen koy wax, bu seen njubte ëppul njubteg xutbakat ya ak
Farisen ya194, dungeen tàbbi mukk ci nguuru Yàlla Aji Kawe ji. – Yoas Buuru Yuda ba reylu na benn yonent Yàlla bu tudd Sakariya ca ëttu këru Yàlla
(2Ch 24:20-21). 
– Fitnaal nañu yonent Yàlla Yeremi fitna bu metti. Nangu nañu këram ak toolam (Jer
12:7-11); Yeew nañu ak càllala, di ko door ay yar ay yoon (Jer 20:1-3); tëj nañu ko kaso
(Jer 32:2; 33:1; 37:11-21); jéem nañu ko rey ak yoon (Jer 11:19; 26:7-16; 36:26); sànni
nañu ko ci ab teen te soxla woon 30 nit ngir génne ko ca ban ba (Jer 38:1-6). 
– Te wax ja ca jamono Injiil mooy xar nañu yonent Yàlla Esayi ñaar te reyoon yeneen
yonent ya. 
191 Mc 5:13 xorom bu ñu amoon ca jamono dafa raxoon, maanaam mu boole lu xorome
ak lu dul xorome. Lu xorome manoon na seey bàyyi lu dul xorome bu sàppi. 
192 Mc 5:14 dëkk bu nekk ci kaw tund: Am na ñi yaakaar ne Yeesu dafa xalaatoon ca
dëkku Ipos bu nekkoon ca kaw ab tund ca penku dexu Galile 14 kilomet fu sore
Kapernawum. Yomboon na ko seen su fekkee ne nga nekkoon ca Kapernawum. 
193 Mc 5:15 làmp: Làmp ya, làmpu diwlin lañu woon yi ñu defare xandeer. Defarkatu ndaa
ya doon nañu léen wëndeel. Baraada bu ndaw lañu niroo woon, bu am pax ca kaw ngir
feesal léen ak diwu oliw ga, ak bopp buy génne ca wet fu ñu roofoon mees ba. Ndegam
làmp ya daan nañu xawa xóoy, daan nañu léen teg ca tegukaay làmp ngir néeg ba gëna
leer. 
194 Mc 5:20 Njubte Farisen ya ak xutbakat ya ca gis-gisu niti jamono ja Farisen ya ñoo
doon ña gëna njub ca nit ña. Siiw nañu lool ndax sos nañu ay junni sàrt yu tàng di jéem
léena topp ngir matal lépp lu nekk ci yoonu Musaa. Yeesu itam ca waare bii dafa diisal84At mu jëkk miMere nit ak bóom ko, ñoo yem fa kanam Yàlla (Mc 5:21-26)Mc « Dégg ngeen ne waxoon nañu maam ya ne léen195: “Bul rey nit; ku rey
nit, yoon dina la dab. ” Waaye man maa ngi leen di wax ne képp ku mere
sa mbokk, dinañu la àtte. Ku wax sa mbokk: “Amoo bopp196,” dinañu la
àtte ca kureelu àttekat ya. Ku ko wax: “Alku nga,” dinañu la àtte ci
sawara. Booy yóbbu nag sa sarax197 ca sarxalukaay ba, te nga fàttaliku
foofa ne, sa mbokk am na lu mu la meree, nanga fa bàyyi sa sarax ca
kanam sarxalukaay ba, nga jëkka dem, juboo ak sa mbokk, ba noppi dellu,
joxe sa sarax. « Gaawala juboo ak ki lay yóbbu, ngeen layooji, bala ngeena egg; ngir bañ
ki ngay layool jébbal la àttekat ba, kooka jox la alkaati ba, ñu tëj la. Ci
dëgg maa ngi la koy wax, doo génn foofa mukk te feyuloo dërëm bi ci
mujj198. Ku xédd jigéen, njaaloo nga (Mc 5:27-30)Mc « Te it dégg ngeen ne waxoon nañu199: “Bul njaaloo. ” Waaye man maa
ngi leen di wax ne, képp ku xool jigéen, xédd ko200, njaaloo nga ak moom
ci sa xel. Bu la sa bëtu ndijoor bëggee yóbbe bàkkaar, luqi ko, sànni ko fu
sore. Ndaxte ñàkk benn ci say cér moo gën ci yaw, ñu sànni sa yaram
wépp ci sawara. Bu la sa loxol ndijoor bëggee yóbbe bàkkaar, dagg ko,
sànni ko fu sore. Ndaxte ñàkk benn ci say cér moo gën ci yaw ñu sànni sayoonu Musaa itam, te ñoom ca jamono waroon nañu ko àtte li Yeesu defoon lu baax la. 
195 Mc 5:21 Jukki nañu ko ca Ex 20:13. 
196 Mc 5:22 ‘Amoo bopp’: Baatu xeebte la te naka noonu saaga wu ñàng la woon. 
197 Mc 5:23 sarax sa Ca Yerusalem rekk ca këru Yàlla la Yawut ya manoon nañoo jébbal
seen sarax. Su fekkee ne Galile nga jóge walla feneen fu sore ngir indi sa sarax, bàyyi ko
fa te dellusi Galile ngir fekk sa mbokk juboo ak moom, coono bu réy la wara doon. 
198 Mc 5:25 Anam yi Yeesu jëfandiku ci misaal bii, ca aada Gereg la jóge ndaxte bor taxul
Yawut ya tëj nit ca kaso. Waaye ñi déglu woon xamoon nañu loolu la waa Room ak Gereg
ya daan def. Ca jamono jooju amul alkaati ni ñu ko xame tey ji, maanaam ku seet mbir ya
walla jàpp tooñkat. Ku kalaame war naa indi moom ci boppam ku ko tooñoon ca kanamu
àttekat ba su fekkee ne mu bëgg koo teg ca yoon. Gannaaw ga ñu daan ko, ñu jox
tooñkat ba alkaati ya ba moom walla ay mbokkam fey boram. Kaso ya neexuñu woon dara
ca jamonoom. 
199 Mc 5:27 Jukki nañu ko ca Ex 20:14. 
200 Mc 5:27 xédd jigéen: Yawut yu góor gëm nañu ne colin walla jëfinu jigéen moo tax
góor ña xédd jigéen. Waaye Yeesu moom teg na tooñ ca góor du ca jigéen. 85Nettalib Yeesuyaram wépp ci sawara. Bul fase sa jabar, lu dul ci njaaloo (Mc 5:31-32)Mc « Waxoon nañu ne201: “Ku fase sa soxna, nga bindal ko kayitu pase. ”
Waaye man maa ngi leen di wax ne, ku fase202 sa soxna te du ci njaaloo,
yaa koy tegtal yoonu njaaloo. Te it ku takk jigéen ju ñu fase, njaaloo nga. Bul weddi sa ngiñ (Mc 5:33-37)Mc « Dégg ngeen itam ne waxoon nañu maam ya ne léen: “Bul weddi sa
ngiñ, waaye li nga giñ def ko ngir Boroom bi. ” Waaye man maa ngi leen
di wax ne, buleen giñ203 dara; bumu doon ci asamaan, ndaxte moo di jalu
Buur Yàlla; bumu doon ci àddina, ndax moo di tegukaayu tànkam; bumu
doon it ci Yerusalem, ndax moo di dëkku Buur bu mag bi. Bul giñ it ci sa
bopp, ndaxte manuloo weexal mbaa ñuulal benn ci say kawar. Sa waaw
na nekk waaw, sa déedéet na nekk déedéet. Loo ci teg, ci Ibliis la jóge. Bul feyyu (Mc 5:38-48)201 Mc 5:31 Jukki nañu ko ca De 24:1-4. 
202 Mc 5:31 fase: Yoonu Musaa nee na “Gannaaw loolu ku jël jabar ba noppi jabar ja
neexatu ko, ndax lu ruslu lu mu koy sikke. Noonu mu bindal ko kayitu pase, jox ko, dàq
ko këram. ” (De 24:1) Ca jamono Yeesu werante nañu ci lu jëm ca li ‘jabar ja neexatu ko,
ndax lu ruslu lu mu koy sikke’ tekki. Amoon na ñaari tariixa yu mel ni ay ngér yu fiq. Benn
ca ñoom, mooy lekoolu Samayi, wax ne njaaloo rekk a tax boroom kër man naa fase
jabaram. Beneen bi nag, mooy lekoolu Ilel, nee na lépp lu mu gis ca jabaram lu dul neex
doy na boroom kër fase ko. Yàq añ bi sax doyoon na ! Soxna yi amuñu woon ci wax. Naka
noonu dem na ba goor gu gisee jigéen ju ko gënal soxnaam, mu taafantoo sikk ci
soxnaam, fase ko, ba noppi takk keneen. 
203 Mc 5:33-36 ngiñ: Yoonu Musaa dafa santaane ne su ñu giñalee Yàlla, weddi ko tooñ
bu réy. Ca jamonoom, nit ñi daan nañu giñ ngir feddali seeni wax. Ngir baña dugg ci
bàkkaar su ñu weddee seeni wax, wékk nañu seen ngiñ ci leneen lu dul turu Yàlla. Ñu
xàjjalikoo ngiñ yi ñaar – ña dugg ak ña dul dugg. Su fekkee ne boole nañu turu Yàlla ak
seen ngiñ, dugg na. Su fekkee ne ca leneen la, du dugg. Naka noonu wax nañu ne ku
giñe kër Yàlla, walla saraxalukaay bi ci kër Yàlla, walla asamaan ngiñ li duggul. Waaye su
ñu giñee wurusu kër Yàlla gi walla sarax ca kaw saraxalukaay bi ci kër Yàlla ngiñ li dugg
na. Te xalaatoon nañu ne su ñu giñee ci lu dul Yàlla te du dëgg, lenn lu amul solo la. 
Xalaat nañu ne su ñu giñalee Yàlla, Yàlla bokk na ci, waaye su ñu giñalee leneen lu dul
Yàlla, Yàlla bokkul ci. Yeesu dafa leen xamul ne Yàlla bokk na ci bépp dig. (Seetal itam
Mc 21:16-22; De 23:21-23)86At mu jëkk miMc « Te it dégg ngeen ne waxoon nañu204: “Bët, bët a koy fey; bëñ, bëñ a
koy fey205. ” Waaye man maa ngi leen di wax ne buleen bañ ku leen def lu
bon, waaye ku la pes ci sa lexu ndijoor206, jox ko ba ca des. Ku la bëgga
kalaame, ngir jël sa turki, nga boole ca it sa mbubb mu mag207. Ku la ga208,
nga yenul ko doxub benn kilomet, àndal ak moom ñaar. Mayal ku lay
ñaan, te bul jox gannaaw ku lay leb. « Dégg ngeen ne waxoon nañu209: “Soppal sa moroom te sib sa bañaale. ”
Waaye man maa ngi leen di wax ne, soppleen seeni bañaale te ñaanal ñi
leen di fitnaal, ngir wone ne yéenay doomi seen Baay bi nekk ci kaw. 
Ndaxte mu ngi fenkal jantam ci kaw ñu bon ñi ak ñu baax ñi, te muy tawal
ñi jub ak ñi jubadi. Su ngeen soppee ñi leen sopp, ban yool ngeen am?
Xanaa juutikat yi duñu def noonu it? Su ngeen nuyoo seeni bokk rekk, lu
ngeen def lu doy waar? Xanaa ñi xamul Yàlla duñu def noonu it? Nangeen
mat nag, ni seen Baay bi ci kaw mate. Ni ñuy sàkke sarax (Mc 6:1-4)Mc « Wottuleena def seeni jëf yu jub210 ci kanam nit ñi, muy ngistal. Lu ko
moy, dungeen am yool ci seen Baay bi nekk ci kaw. Booy sàkk sarax211nag, bul yeble ci sa kanam, ñu yéene la. Moom la naaféq yi di def ca204 Mc 5:38 Jukki nañu ko ca Ex 21:24; Le 24:20; De 19:20-21. 
205 Mc 5:38 bët a koy fey: Ca jamono yu jëkk yi nit ñoom ci seen bopp daan nañu feyyu
ñi leen tooñ, feyyu goo xam ne gu ëpp tooñ gu ñu daloon, ndax mer walla ngir teggil
gàcce. Yoonu Musaa dindi na sañ-sañu feyyu ci loxo nit, jox ko nguur ngir mbugal gi baña
ëpp tooñ gi. 
206 Mc 5:39 Pes ci sa lexu ndeyjoor: gaañu-gaañu taxul mu garaaw. Saaga wu réy la
woon. 
207 Mc 5:40 may sa mbubb: Ca jamono tubay amul woon. Góor ñi daan na jëkka sol ab
ngemb walla lenn lu niroo beeco bu jigéen ña sol tey ji, ba noppi ab turki te ca sedd si, am
mbubb. Soo mayee sa turki ak sa mbubb mu mag lu des mooy sa ngemb walla yaramu
neen nga def. 
208 Mc 5:41 ku la ga: Nguuru Room nangu na réewu Yude. Xarekati Room amoon na
sañ-sañ ga waa réew mi ci ay liggéey ni yenul léen lu tollu benn kilomet. Tax na waa réew
mi mer ba fees di naqarlu waaye mënuñu ko bañ. 
209 Mc 5:43 Jukki nañu ko ca Le 19:18. 
210 Mc 6:1 Sàkk sarax, ñaan ci Yàlla, te wóor ñooy jëfi Yawut ku am-diine. 
211 Mc 6:2-4 Dimbali miskin yi ak aji-ñàkk yi bokkoon na ci ponki diine Yawut ja. Ku gis ki
sàkk sarax du xalaat ne ku am-diine la du ku yéwén. 87Nettalib Yeesujàngu ya ak ca mbedd ya, ngir nit ñi màggal léen. Ci dëgg maa ngi leen
koy wax, jot nañu seen pey gépp. Waaye booy sàkk sarax, bu sa loxob
càmmoñ xam li sa loxob ndijoor di def, ngir sa sarax nekk kumpa. Noonu
sa Baay, bi dara umpul, dina la ko delloo. Ni ñuy ñaane ci Yàlla (Mc 6:5-15)Mc « Bu ngeen di ñaan212, buleen mel ni naaféq yi, ñoom ñi bëgg di ñaan,
taxaw ca jàngu ya ak fa mbedd yay daje, ngir nit ñi gis léen. Ci dëgg maa
ngi leen koy wax, jot nañu seen pey gépp. Yaw nag booy ñaan, duggal ci
sa néeg213, tëj bunt bi, te nga ñaan sa Baay bi bët manta gis. Noonu sa
Baay, bi dara umpul, dina la ko delloo. « Te it bu ngeen di ñaan214, buleen bareel wax yu amul njariñ, mel ni ñi
xamul Yàlla; ñoom defe nañu ne, Yàlla dina léen nangul ndax seen wax
ju bare. Buleen nirook ñoom, ndaxte seen Baay xam na seeni soxla, laata
ngeen ko koy wax. Yéen nag nii ngeen wara ñaane:“Sunu Baay bi nekk ci kaw,
yal na sa tur di lu ñu sellal,
yal na sa nguur ñëw,
yal na sa coobare am ci suuf mel ni ci kaw. 
Yal nanga nu may tey li nu dunde;
te baal nu sunuy tooñ, ni nu baale ñi nu tooñ;
Yàlla boo nu teg ci yoonu nattu, waaye yal nanga nu musal ci lubon. 
Ndaxte yaw yaa yelloo nguur ak kàttan ak màggaay, ba fàww. Amiin. ”« Su ngeen baalee ñi leen tooñ, seen Baay bi ci kaw dina leen baal seeni
tooñ yéen itam. Waaye su ngeen baalul ñi leen tooñ, seen Baay it du leen212 Mc 6:5 Ñaan ci Yàlla it moo doon lenn lu am solo ci diine Yawut ja. Daan nañu taxaw
ngir ñaan. Bés bu nekk amoon na ñetti waxtu wu ñu ñaan: daanaka yoor-yoor, diggu
bëccëg ak tisbaar. Ñoo doon 18 ñaan yu ñu tari. Bu waxtu ñaan ñëwee, fu ñu fekk, ñu
ñaan fa. Ñii jéem nañu fekk ca kër Yàlla ga. Ñee jéem nañu fekk fa mbedd yay daje, ngir
nit ñi gis léen. 
213 Mc 6:6 Néegu kër ya ca jamonoom amuñu woon bunt yu ñu mana tëj. Naka noonu
Yeesu dafa waxoon ca ab dencukaay. 
214 Mc 6:7 Ñi dul Yawut daan nañu bareel wax ci seen ñaan, yaakaar ne man nañu defloo
seeni Yàlla dara su fekkee ne ñu boole tur yu bare walla fàttali léen seeni jëf yu baax ak
seeni sarax di jéem léena duggloo ci ag kóllëre. 88At mu jëkk mibaal seeni tooñ. Ni ñuy woore (Mc 6:16-18)Mc « Su ngeen di woor215, buleen mel ni naaféq yi, ñoom ñi yoggoorlu, di
ñaawal seeni kanam, ngir seen koor feeñu nit ñi. Ci dëgg maa ngi leen koy
wax, jot nañu seen pey gépp. Yaw nag booy woor, xeeñalal sa bopp te nga
sëlmu, ngir sa koor baña feeñu nit ñi, waaye mu feeñu sa Baay bi bët
manta gis. Noonu sa Baay, bi dara umpul, dina la ko delloo. Alali laaxira (Mc 6:19-24)Mc « Buleen dajale alal ci àddina, fu ko max ak xomaag di yàqe, ak fu sàcc
di dugg, jot ko. Waaye dajaleleen alal ci laaxira, fu ko max ak xomaag dul
yàqe, ak fu sàcc dul dugg, jot ko. Ndaxte fu sa alal nekk, fa la sa xol nekk
itam. « Bët mooy làmpu yaram216. Bu sa bët wéree217, kon sa yaram wépp leer,
waaye bu sa bët woppee218, kon sa yaram wépp lëndëm. Leer gi nekk ci
yaw, bu nekkee lëndëm, naka la lëndëm googu di këruuse!« Kenn manula jaamoondoo ñaari sang; fàww nga bañ kii, bëgg ki ci des,
walla nga jàpp ci kenn ki, xeeb ki ci des. Manuleena boole jaamu Yàlla ak
jaamu Alal. 215 Mc 6:16-18 woor: Ca jamono Yeesu Yawut ya daan nañu woor. Yoonu Musaa dafa
sant ñu woor benn yoon at bu ne — mooy Màggalu Koor ga. Gannaaw ga ñu boole
yeneen màggal. Farisen ya daan na woor itam ñaari yoon ayu-bés bu nekk — mooy altine
ak alxames. Daan nañu woor tàmbali jant so ba jant so walla jant fenk ba jant so. Xañ
seen bopp lekk bokkoon na ci. Waaye itam bàyyi nañu defaru, ñu bàyyi sëlmu, ñu bàyyi
sangu. Te amoon na ñu bàyyi xeeñal seen bopp ak diw ni ñu faraloona defe ndax seen
der wu wow di xasan, walla sax ñu sottikoo dóom ca seen bopp di sol yérey saaku. Naka
noonu leeroon na kuy woor ak ku dul woor. Waroon nañu woor ngir wone seen cawarte
ci Yàlla, walla wone ne réccu nañu. Waaye amoon na itam ñi woor ngir wone seen
am-diine ci kanamu nit. Altine ak alxames ñooy bési marse ya, bi Yerusalem gëna fees ak
nit ñi. 
216 Mc 6:22 bët mooy làmp: Nit ñi daan nañu xalaat ne leer dafa génne ca bët, moo tax
ñu mana gis. 
217 Mc 6:22 bët bu wér: Ca jamonoom waxin la woon buy tekki kuy tabe. 
218 Mc 6:23 bët bu wopp: Ca jamonoom waxin la woon buy tekki kuy siis. 89Nettalib YeesuWóolul Yàlla (Mc 6:25-33)Mc « Loolu moo tax maa ngi leen koy wax, buleen seen bakkan jaaxal, ci
lu ngeen wara lekk, walla lu ngeen wara naan. Buleen jaaxle it ngir seen
yaram, ci lu ngeen wara sol. Xanaa bakkan gënul lekk, te yaram gënul
koddaay? Seetleen picci asamaan: duñu ji, duñu góob, duñu denc ci sàq;
teewul seen Baay bi ci kaw moo léen di dundal. Ndax ëppuleen maana
picc yi ci lu bare? Ana kan ci yéen ci kaw njaaxleem moo mana yokk
waxtu ci àppam?« Te lu tax ngeen di jaaxle ngir koddaay? Seetleen bu baax, ni tóor-tóori
ñax mi219 di saxe ci tool yi. Duñu liggéey, duñu ëcc, waaye maa ngi leen
di wax ne Suleymaan220 sax ci ndamam soluwul woon ni benn ci ñoom. 
Yéen ñi néew ngëm! Bu Yàlla woddee nii ñaxum tool yi, miy sax tey, te
bu subaa ñu def ko ci taal bi221, ndax du leen gëna wodd? Buleen jaaxle
nag, di wax ne: “Lu nu wara lekk? Lu nu wara naan?” walla: “Lu nu wara
sol?” Ndaxte loolu lépp, ñi xamul Yàlla222 ñoo koy wut. Te seen Baay, bi
nekk ci kaw, xam na ne am ngeen soxla ci loolu lépp. Waaye jëkkleena
wut nguuram ak njubteem, te loolu lépp dina leen ko ci dollil. Buleen
jaaxle nag ngir ëllëg, ndaxte ëllëg dina topptoo boppam. Bés bu nekk,
coonoom doy na ko. Bul ñaaw njort, ba àtte sa moroom (Mc 7:1-6)Mc « Buleen àtte seeni moroom ak ñaaw njort, ngir bañ ñu àtte leen yéen
itam. Ndaxte dees na leen àtte ak ni ngeen di àttee, nattal leen ak li ngeen219 Mc 6:28 tóor-tóori ñaxum tool Ca Galile ca jamonoy tàngoor ay tóor-tóor yu rafet yu
xonq curr walla yolet feeñ ca tool ya. Seetal nataal 7. 
Tóor-tóor yu mel ni ñu gis ci Israyil amul ci Senegaal. Xëy-na tóor-tóor bu ñuy wax tondut
(Pancratium trianthum) la gëna niroo. Walla boog tóor-tóor bi am ca lawtan bu ñuy wax
ndenaat (Ipomoea asarifolia) walla bi am ca garab bu ñuy wax liisugaar (Adenium
obesum) lañu niroo waaye gàncax ñoom ci seen bopp wuute nañu lool. 
Ca jamono Injiil boroom alal rekk soloon yére yu am ay melo. Lu ëpp ca yére ya, kawaru
gàtt gu ñu ëcc mbaa wëñ gu ëccu lañu defare te cuubuñu léen. Boroom alal rekk ñoo
mana jënd yére yu jafe yu dàlde, maanaam cuub yu yolet. 
220 Mc 6:29 Suleymaan, doomu Daawuda bi donnoon nguuram. Yàlla may na ko ba mu
gënoona màgg buur yi ci kaw suuf yépp, muy ci alal ak ci xel mu rafet. Seetal 1Ki 10:4-23
ak 2Ch 9:13-21 ngir xam ndamu nguuram. 
221 Mc 6:30 def ko ci taal: Matt amul woon. Daan nañu gub ñax, wowal ko, ba noppi taal
ko ngir làkk mburu ca fuur ya. 
222 Mc 6:32 ñi xamul Yàlla: Mengale léen ak ñi xamul Yàlla waroon na tax ñu rus. 90At mu jëkk midi nattale. Lu tax ngay xool ñax gi ci sa bëtu mbokk, te gisuloo gànj gi ci
sa bët yaw? Walla nan ngay waxe sa mbokk: “May ma, ma dindil la ñax
gi ci sa bët,” fekk gànj a ngii ci sa bët yaw? Naaféq, jëkkala dindi gànj gi
ci sa bët, te noonu dinga mana gis bu leer, ngir dindi ñax gi ci sa bëtu
mbokk. « Buleen jox lu sell xaj yi223, mbaa sànni seeni per ci kanam mbaam-xuux
yi224, ngir bañ ñu dëggaate ko te walbatiku, xotti leen. Yàlla nangu na ñaanu ku gëm (Mc 7:7-12)Mc « Ñaanleen, ñu may leen; seetleen te dingeen gis; fëggleen, ñu ubbil
leen. Ndaxte képp kuy ñaan, dinga am; kuy seet, dinga gis; kuy fëgg, ñu
ubbil la. Kan ci yéen, bu la sa doom ñaanee mburu, nga jox ko doj? Walla
mu ñaan la jën, nga jox ko jaan? Ndegam yéen ñi bon yéena mana jox
seeni gone lu baax, astamaak seen Baay bi nekk ci kaw dina jox lu baax
ñi ko koy ñaan!« Kon nag lépp lu ngeen bëgg, nit ñi defal leen ko, yéen itam nangeen léen
ko defal; ndaxte loolu moo ëmb yoonu Musaa ak waxi yonent yi. Bunt bu xat bi (Mc 7:13-14)Mc « Jaarleen ci bunt bu xat bi, ndaxte bunt bi ak yoon wi jëm sànku yaatu
nañu, te ñi ciy jaar bare225. Waaye buntu dund gu wóor xat na, te yoon wi
jëm kaw sew na, te ñi ko gis barewul. Garab ak meññeefam (Mc 7:15-23)Mc « Moytuleen ñi mbubboo turu yonent226. Dañuy ñëw ci yéen, yor melow
xar, waaye ci biir ay bukki yu soxor lañu. Dingeen léen xàmmee ci seeni223 Mc 7:6 xaj: Yawut ya séexlu nañu léen lool. Tudde kenn xaj, saaga bu bon la. 
224 Mc 7:6 Mbaam-xuux: Lu sellul la ca gis-gisu Yawut ya, maanaam daganul. Mënuñu
lekk yàppam walla laal méddam (Le 11:7; De 14:8). 
225 Mc 7:13 ñi jaar bare: Li Yeesu waxoon fii bett na ñi déglu ndax gëm nañu ne ku juddu
ci Yawut ya war naa mucc, te benn-benn rekk sànku. 
226 Mc 7:15 ñi mbubboo yonent: Ca jamono Injiil amoon na ay yonent (Yaxya ak Yeesu,
Almasi bi) waaye amoon na ñeneen itam ña mbubboo yonent, ñu bare sax. Waxoon nañu
ne ca Yàlla lañu jóge te waxu Yàlla lañu indi fekk ne du noonu. 91Nettalib Yeesujëf. Ndax dees na witte reseñ ci dédd, walla figg ci xaaxaam? Noonu garab
gu baax gu nekk dina meññ doom yu neex, waaye garab gu bon dina meññ
doom yu bon. Garab gu baax manula meññ doom yu bon, naka itam garab
gu bon manula meññ doom yu neex. Garab gu nekk gu dul meññ doom yu
neex, dees na ko gor, sànni ko ca sawara sa. Ci seeni jëf nag ngeen léen
di xàmmee. « Du képp ku may wax: “Boroom bi, Boroom bi,” mooy dugg ca nguuru
Yàlla Aji Kawe ji; ka cay dugg mooy kiy def sama coobarey Baay, bi
nekk ci kaw. Bu bés baa227, ñu bare dinañu ma wax: “Boroom bi, Boroom
bi, ndax du ci saw tur lanu daa waxe ci kàddug Yàlla228? Ndax du ci saw
tur lanu daa dàqe ay rab? Ndax du ci saw tur lanu daa defe ay kéemaan yu
bare?” Ci kaw loolu dinaa léen wax dëgg ne léen: “Masuma leena xam;
soreleen ma, yéen ñiy def bàkkaar. ”Léebu ñaari tabaxkat yi (Mc 7:24-29)Mc « Képp ku dégg nag lii ma leen wax, te di ko jëfe, dinga mel ni nit ku
am xel, ku tabax këram229, samp ko ciw doj. Ba mu noppee, taw bi daldi227 Mc 7:22 Bés baa mooy bés pénc ma. Injiil ne na àtte bi yépp, Yàlla dénk na ko Yeesu
(Jëf 17:31; 2Ko 5:10; Yow 5:22,27; Mc 25:31-33). 
228 Mc 7:22 wax ci kàddug Yàlla: Yàlla day wax ak nit. Léeg-léeg day wax ak nit ak baat
bi ñu dégg. Waaye ci lu ëpp, dafay sol kàddoom ci xelu jaam bi mu tànn, kooku jottali ko
nit ñi. Nit ñi Yàlla tànnoon ngir jottali kàddoom, yonent la tudd. Yonent ñaari fànni wax lay
indi, maanaam yégle lu nara xew ëllëg ak indi xalaati Yàlla ci anami ñi déglu. Ca jamono
lu jiitu jamono Kirist, Yàlla tànnoon ay kenn-kenn nit. Waaye gannaaw Kirist Yàlla may na
kepp ku bokk ci Kirist Xel mu Sell mi, ak ay may. Benn ci may yooyu mooy wax ci kàddug
Yàlla. Maanaam mooy ab taalibe Kirist kuy dégg baatu Xel mu Sell mi ci xelam, di am gëm
ak fit ngir jottali ko nit. Injiil ne na ñu wara nattu waxu ñi am may boobu (1Jo 4:1). 
229 Mc 7:24-27 Fépp ca Israyil suuf si ban la walla gannuus, ca suufam lu tollu ci benn
baaraam ba ci ñetti meetar, doj wu réy. Ca noor rekk lañu tabaxe kër, jamono joo xam ne
suuf si dafa dëgër këcc ni xànjar. Ku ay ci tabax day gas fu xóot ba egg doj wu réy, ngir
samp fondamaa bi. Liggéey bu metti lool la. Kër ya, tabax lañu léen ak doj yu ñuy wax
basaltë. Yettuñu doj ya, te jëfandikuwuñu simaõ, waaye ñu fatt diggante doj yi ak suuf
walla ay xeer yu ndaw. Su fondamaa baaxee, miir yu dëgër lañu. Waaye su fondamaa
toxoo miir bi màbb. Lu dëgëre noor day nooy nepp ca nawet bu wal yi am ca nawet
ñëwee. Su ñu tabaxee ca kaw suuf si, bañ samp ca doj wu réy, fondamaa dina toxu bi
suuf si tooyee, miir yi màbb. 
Am na ñi xalaat ne Yeesu dafa xalaatoon ca Isa 28:14-18 ak Eze 33:29-33 bi mu waxee
léebu bii. Mu séenu musiba mi nara dal Israyil ci at yiy ñëw, bi nguuru Room tasoon réew
mi. Su fekkee ne noonu la Yeesu dafa wax ne moom mooy doju koñ wi yonent Yàlla Esayi
digoon. Ku samp ci moom dina mucc ca musiba miy ñëw. 92At mu jëkk misóob, wal mi ñëw, ngelaw li jóg, ñu dal ci kaw kër ga; waaye màbbul,
ndaxte mu ngi jàpp ca doj wa. Waaye képp ku dégg lii ma leen wax te
jëfewuloo ko, dinga mel ni nit ku ñàkk xel, ku tabax këram ci gannuus bi. 
Ba mu noppee, taw bi daldi sóob, wal mi ñëw, ngelaw li jóg, ñu dal ci kaw
kër ga; mu màbb, ba ne tasar. »Bi Yeesu waxee loolu ba noppi, mbooloo ma daldi waaru ca njàngleem,
ndaxte jàngal na léen ak sañ-sañ bu seeni xutbakat amul. 36. Yeesu woowaat na ay taalibe (Lu 5:1-11)Anam yi: Lii mu ngi xewe woon ca wetu Kapernawum. Dexu Senesaret
mooy dexu Galile rekk. 
Lu Benn bés Yeesu taxaw ca tefesu dexu Senesaret230. Mbooloo ma wër ko,
di buuxante ngir déglu kàddug Yàlla. Noonu mu gis ñaari gaal231 yu teer
ca tefes ga, nappkat ya ca wàcce, di raxas seeni mbaal. Mu dugg ci genn
gaal, fekk muy gu Simoõ, mu ne ko, mu joow ba sore tuuti. Noonu Yeesu
toog ca gaal ga, di jàngal mbooloo ma. Bi mu jànglee ba noppi, mu ne Simoõ: « Joowal gaal gi, ba fa ndox ma
gëna xóote, ngeen sànni fa seeni mbaal ngir napp. » Simoõ ne ko: « Kilifa
gi, coono lanu fanaane biig te jàppunu dara. Waaye nag dinaa ko sànni ci
sa ndigal. »Naka lañu sànni mbaal yi, jàpp jën yu bare, ba mbaal yay tàmbalee xëtt. 
Noonu ñu daldi liyaar seen àndandoo, yi nekk ca geneen gaal ga, ngir ñu
ñëw dimbali léen. Ñooñu agsi, ñu feesal ñaari gaal yi, ba ñuy bëgga suux. 
Naka la Simoõ Piyeer gis loolu, daldi sukk ci kanam Yeesu ne ko: « Sore
ma Boroom bi, ndaxte nitu bàkkaar laa! » Wax na loolu nag, ndax jën yu
bare ya ñu mbaaloon daf koo jaaxal, moom ak ña mu àndaloon ak ña mu
bokkaloon liggéey ba, maanaam ñaari doomi Sebede yi di Saag ak230 Lu 5:1 dexu Senesaret mooy weneen turu dexu Galile rekk. Seetal itam leeral 171 (Mc
4:18, wàll 32, page 77) ngir gëna xam dexu Galile ak leeral 174 (Mc 4:18, wàll 32, page
78) ca liggéeyu napp ca jamono Injiil. 
231 Lu 5:2 gaal ya: Ci atum tubaab 1986 g. K. fekk nañu ca banu dexu Galile ag gaal gu
ñu yettoon ca jamono Kirist. Defar nañu gaal ga ak dénki garabu seedar ak xeetu garab
gu ñuy wax seen. Guddaay 8 meetar la ak yaatuwaayu 2,3 meetar. Amoon na ab wiir, ak
palaas ngir 4 nit man nañu joow, ak keneen ku ko jëme. Manoon na yóbbaale lu ëpp 1000
kilo jën walla fukki nit. Seetal nataal 6. 
Lu ëpp ca liggéeyu Yeesu ci diiwaanu dexu Galile la woon ci biir nappkat ak dëkki nappkat
yi. Moo tax waxam fésoon na dell ak waxu napp. 93Nettalib YeesuYowaana. Yeesu ne Simoõ: « Bul ragal dara; gannaaw-si-tey, ay nit ngay
mbaal jëme ci man. » Noonu ñu teer ca tefes ga, bàyyi lépp, di topp ci
moom. 37. Yeesu faj na ku gaana (Mc 8:2-4; Mk 1:40-45; Lu 5:12-16)Anam yi: Lii xewoon na fenn ci Galile ci jamono bi Yeesu wëree Galile
gépp. 
Mk Am bés ku gaana232 ñëw ci moom, sukk, Lu daldi dëpp jëëm ci suuf,
ñaan ko: « Sang bi, soo ko bëggee, man nga maa wéral. » Mk Yeesu yërëm
ko, tàllal loxoom, laal ko233 naan: « Bëgg naa ko, wéral. » Ca saa sa
ngaanaam daldi deñ, mu wér. Noonu Yeesu yebal ko, dénk ko bu wér naan: Lu « Bu ko wax kenn, waaye
demal won sa bopp sarxalkat bi234, te nga jébbal Yàlla sarax si yoonu232 Mc 8:2; Mk 1:40; Lu 5:12 ku gaana: Lii ñu wax ngaana ci Biibal du ngaana li ñu xam
tey ji waaye ëmb na yeneeni jàngoroy der, yu dul ngaana kese. 
Ku gaana nag yére yu xottiku lay sol te day njañu. Maanaam, dafa wara ñaawlu ni bu
nekkoon ci dëj, ngir artu nit ñi ba ñu sore ko, ndax setul. Ñépp, moom lay soreel ndax
ragal mu sobeel léen. Mu wara muur li ko dale ci tuñum kaw mi ba ci sikkim bi, te jàppoo
àddu ca kaw naan: « Setuma de, setuma ! » Li feek jàngoro jaa ngi ci moom, taq na sobe
te gannaaw taq na sobe, mu wara dëkk moom doõõ ca dëkkuwaayam bu nekk ca biti dëkk
ba. Tere nañu ko mu dugg ca bépp dëkk bu am miir ak ca kër Yàlla ga ndax taq na sobe. 
Ñépp dañu ko bañ, dañu ko séexlu, dañu ko daw. Dafa mel ni ku dee. 
Le 13:1-46 ak 14:1-32 dafa faramfàcce luy ngaana ak li ñu ci wara def. Mooy jàngoroy der
juy law. Sarxalkat ya ñooy ñi seet ki feebar ngir fekk màndargay gaana. Màndargay gaana
ñooy tërgën bu weex ci yaram walla ër walla gàkk bu weex, yu am ci biir kawar gu soppiku
weex walla gu xall te sew, te yu mel ni lu def pax ci der bi walla yu law ci deru yaram wi,
walla def góom ca biir. Su fekkee ne sarxalkat ba gis màndarga yi ca nit ki, mu biral ne
waa ji taq na sobe ndax jàngoroy der juy law la, maanaam ngaana. Sarxalkat ba moo ko
àtte rekk waaye mënu ko faj. 
233 Mc 8:3; Mk 1:41; Lu 5:13 laal ko: laal ku gaana jëf ju naqari la ci bëtu ñi ko wër ba
seen yaram daw sax. Ku laal ku gaana taq na sobe. 
234 Mc 8:4; Mk 1:44; Lu 5:14 won sa bopp sarxalkat bi: Wér rekk nekkul woon soxlaam. 
Ndegam mu nekk ci gàddaay ci biir réewam, fàww itam ñu delloo ko mbooloo ma. Ngir
won boppam sarxalkat fàww mu dem Yerusalem. Su fekkee ne ku gaana wér am na li
yoonu Musaa sant mu def laata mu mana bokk ca waa Yawut ya walla kër Yàlla ga. Mu
yegge sarxalkat bi, kooku ñëw daldi ko seet fu mu nekk ca biti dëkk ba. Su sarxalkat gis
ne wér na sarxalkat bi day santaane, ñu indil nit kooku ñuy laabal ñaari picc yu dagan tey
dund, ak bantu garabu seedar, ak wëñ gu xonq curr, ak caru garabu isob. Ñu rendi menn
picc mi, tiimale ko ndabal xandeer lu def ndox mu balle ci bëtu ndox. Ba noppi ñu boole
picc miy dund ak bantu seedar bi ak wëñ gu xonq curr gi ak caru isob bi, boole lépp sóob94At mu jëkk miMusaa santaane, ngir ñu xam ne wér nga, te mu nekk seede ci ñoom. » MkWaaye naka la waa ji génn, mu di yéene ci kaw li xewoon, te di ko
jéebaane, ba tax Yeesu manatula fàõõaaral dugg cib dëkk, waaye mu nekk
ci biti ciy bérab yu wéet. Ba tey nit ñi jóge fu nekk, di ko fa fekk. LuNoonu turu Yeesu di gëna siiw. Mbooloo mu bare di ñëw ci moom, ngir
déglu ko te mu faj seeni jàngoro. Waaye Yeesu moom di beddeeku ci
bérab yu wéet ya, di ñaan. 38. Yeesu faj na ku làggi (Mc 9:2-8; Mk 2:1-12; Lu 5:17-26)Mk Bi ay fan weesoo, Yeesu délsi dëkku Kapernawum. Lu Am na bés Yeesu
doon jàngle. Amoon na ca mbooloo, ma teewoon, ñu bokkoon ca Farisen
ya ak ay xutbakat yu jóge ca dëkk yépp, ya ca Galile ak ya ca Yude ak
Yerusalem. Mk Mu siiw ne mu ngi ci kër gi. Noonu nit ñu bare dajaloo fa,
ba kenn amatul foo taxaw, du ci bunt bi sax. Te Yeesu di léen yégal kàddu
gi. Lu Yeesu àndoon na ak dooley Boroom bi, ba muy faj ay jarag. 
Mk Noonu, am ñu ko indil ku yaramam wépp làggi, ñeenti nit jàppoo Lubasaõ, ga ñu tëral nit ku yaram wépp làggi. Ñu di ko wuta dugal ca kër ga,ci deretu picc ma ñu rendi woon. Bu loolu amee sarxalkat bi wis-wisal juróom ñaari yoon
ci kaw ki ñuy laabal, ngir mu tàggook sobey jàngoro ji. Su ko defee sarxalkat bi biral ne
set na. Bu noppee mu bàyyi picc miy dund mu naaw ca àll ba. 
Gannaaw ga ku ñuy laabal wara fóot ay yéreem, watu ba set te sangu, doora set. Mu xaar
juróom ñaari fan ba noppi ca bésub juróom ñaareel ba mu watu ba set, bopp beek sikkim
beek yéen yi ak kawar gi ci des yépp lay wat, fóot ay yéreem, sangu, daldi set. Bésub
juróom ñetteel ba mu wara indi ñaari kuuy yu amul sikk, ak menn xar mu jigéen mu am at
te amul sikk ak juróom ñeenti kiloy sunguf su nooy nepp su ñu xiiwe diw, muy saraxu
pepp. Mu indaale genn-wàllu liitaru diw. Sarxalkat biy laabal nit ki day indi nit ki, mu ànd
ak loolu lépp, taxaw fa kanam Aji Sax ji, ca kër Yàlla ga. Su fekkee ne nit ki dafa ñàkk ba
dooleem matewu ko, na wut menn kuuy, ak ñaari pitax mbaa ñaari xati yu ndaw. 
Sarxalkat bi dina rendi menn ci kuuy mi muy saraxu peyug tooñ, boole kook genn-wàll
liitaru diw ga, def ko sarax bu ñuy yékkati, jébbal Aji Sax ji. Ba noppi sarxalkat bi dina sàkk
ci deretu jur giy saraxu peyug tooñ, taqal ko ci tabanu noppu ndijooru nit ki ñuy laabal ak
baaraamu-déyu ndijooram ak baaraamu-déyu tànku ndijooram. Ba noppi sarxalkat bi dina
sàkk ci diw ga, tooyal ci tabanu noppu ndijooru nit ki ñuy laabal ak baaraamu-déyu
ndijooram ak baaraamu-déyu tànku ndijooram. Dina diw li des ci diw gi ci boppu nit ki ñuy
laabal. Bu loolu amee sarxalkat bi rendi sarax biy póotum bàkkaar, defal ko ki ñuy laabal
njotlaayam ngir mu tàggook sobeem. Te itam sarxalkat bi rendi juru sarax siy lakk ba jeex,
boole kook saraxu pepp mi, joxe lépp ci kaw sarxalukaay bi, defal ko nit ki njotlaayam, mu
set (Le 14:1-32). 
Ca jamono Yeesu nit ña musuñoo gis kenn ku gaana wér te gëmuñu sax ne mana am. 
Waaye gëmoon ne Almasi bi, bu ñëwee, nar koo def. 95Nettalib Yeesungir indi ko ca Yeesu. Waaye gisuñu fu ñu koy awale. Mk Manuñu koo
jege ndax mbooloo mi. Kon ñu daldi Lu yéeg, Mk teggi kaw kër gi235, Luxeddi tiwiil ya, Mk di bëtt fa tiim bérab ba Yeesu nekk, daldi yoor basaõ,
ga làggi ba tëdd, Lu wàcce ko ca kanamu Yeesu ca biir mbooloo ma. 
Mc Bi Yeesu gisee seen ngëm, mu ne ku làggi ka: « Na sa xel dal, sama
waay, baal nañu la say bàkkaar236. »
Mk Fekk ay xutbakat Lu ak Farisen yi Mk toog fa, ñu di werante ci seen xel
naan: « Kii kan la, ba saña wax lii; mi ngi sosal Yàlla. Ana ku mana baale
bàkkaar yi, ku dul Yàlla doõõ? » Waaye Yeesu yég ci xelam li ñuy
werante ci seen biir, ne léen: « Lu tax ngeen di werantee nii ci seen xel?
Mc Lu tax ngeen am xalaat yu bon ci seen xol? Ma wax ne: “Baal nañu la
say bàkkaar,” walla ma ne: “Jógal te dox,” lan moo ci gëna yomb? Waaye
xamleen ne, Doomu nit ki237 am na ci àddina sañ-sañu baale bàkkaar yi. »
Ci kaw loolu Yeesu ne ku làggi ka: « Jógal, jël sa basaõ te nga ñibbi. »
Lu Nit ka jóg ca saa sa ci kanam ñépp, jël basaõ, ga ñu ko tëraloon, Mk te
génn fa Lu ñibbi tey màggal Yàlla. Mbooloo mépp waaru, di màggal Yàlla Mc mi dénk sañ-sañ bu tollu noonu
doom Aadama yi. Lu Ñu ragal tey wax naan: Mk « Lu mel ni lii, masunu koo
gis. Lu Gis nanu tey ay mbir yu ëpp xel. »39. Yeesu woo na ab juutikat (Mc 9:9-13; Mk 2:13-17; Lu 5:27-32)Anam yi: Lii itam ca Kapernawum la xewe woon. 
Mk Gannaaw loolu Yeesu génnaat, aw booru dex ga, mbooloo mépp di ñëw
ci moom, mu di léen jàngal. Bi Yeesu di romb, mu gis Lu ab juutikat238 bu235 Mk 2:4; Lu 5:19 ca kaw taax ma: Ca réewum Yawut ya kaw taax ya dafa telloon. Fa
lañu daan tabax néeg, muy waxtaanukaay mbaa néegu gan te ñu amoon iskale ci biti ngir
nit ñi man nañoo yéeg. Teg nañu ay laat feesal seeni diggante ak ay bant, ñax ak ban ba
mu dëgër. Waa Gereg ya ñoom daan nañu ca teg ay tiwiil. 
Kër ya réyuñu noonu. Xëy-na lu tollu 50 nit man nañu xaj ci biir. 
236 Mc 9:2-6; Mk 2:9-10; Lu 5:20-24 Baal nañu la say bàkkaar: Wax ju doy waar te
naqari la. Ca jamonoom nit ñi gëm nanu ne bàkkaar a tax wopp walla jàngoro ju yàgg am. 
237 Mc 9:6; Mk 2:10; Lu 5:24 Doomu nit ki: Seetal leeral 121 (Yow 1:51, wàll 22, page
58)
238 Mc 9:9; Mk 2:14; Lu 5:27 juutikat ba: Seetal leeral 90 (Lu 3:12, wàll 16, page 47). 
Yeesu rusula boole ab juutikat ak ay taalibeem. Kapernawum nekkoon na ca yoon wu
gëna am solo diggante Damas ak Misra, mooy yoonu Géej ga. Tamit dafa digaloo ñaari96At mu jëkk mitudd Lewi, Mc ([muy] Macë), Mk doomu Alfe, toog ca juuti ba. Yeesu ne
ko: « Kaay topp ci man. » Lu Lewi jóg, bàyyi lépp, daldi ko topp. Noonu Lewi togglu ay ñam yu bare ci këram, ngir teral Yeesu. Juutikat yu
bare ak yeneen gan ñu nga fa woon, di lekkandoo ak ñoom. Mk ndaxte ñu
bare ci ñoom a ko toppoon. Waaye xutbakat yi bokk ci Farisen yi, bi ñu
gisee ne dafa bokk lekk ak ay juutikat ak ay boroom bàkkaar239, ñu daldi
Lu xultu taalibey Yeesu yi ne léen: Mc « Lu tax seen kilifa di lekkandoo Luak di naanandoo ak ay juutikat ak ay boroom bàkkaar?» Mk Noonu Yeesu
dégg ko, mu ne léen: Lu « Ñi wér soxlawuñu fajkat, ñi wéradi ñoo ko
soxla240. Mc Mbind mi nee na241: “Yërmande laa bëgg, waaye du rendi
saraxi mala. ” Demleen nag te seet lu wax joojuy tekki. Ndaxte Lu ñëwuma
ngir woo ñi jub, waaye ngir woo bàkkaarkat yi, ñu tuub seeni bàkkaar. »40. Ndax warees na woor? (Mc 9:14-17; Mk 2:18-22; Lu 5:33-39)Anam yi: Ca Kapernawum la taalibey Yaxya fekk Yeesu. 
Mk Taalibey Yaxya242 nag ak Farisen yi daan nañu woor. Lu Noonu Mctaalibey Yaxya ñëw ci Yeesu ne ko: « Lu tax nuy woor Lu ak di ñaan ci
Yàlla, Mc nun ak Farisen yi, te say taalibe duñu woor, Lu waaye ñu ngiy
lekk ak di naan? »diiwaanu Room, maanaam Galile gu buur ba Erodd Antipas ak Goolanit gu buur ba Filib,
dig bi nekk diggante Kapernawum ak Betsayda. Moo tax amoon fa juuti ba ca buntu dëkk
ba, ay juutikat ya ak xarekati Room ya. 
239 Mc 9:10-11; Mk 2:15-16; Lu 5:29-30 bokk lekk ak juutikat ya: Farisen ya daan nañu
ragal lépp lu mana tax ñu taq sobe. Moo tax bañ nañoo lekk ak kepp ku toppul seen aada
ca wàllu lekk. Mooy ñu ëpp ca waa réew mi. Ñu xeeb léen sax ndax jànguñu. Tamit bokk
lekk ak juutikat ya ak boroom bàkkaar tekki na ne ca gis-gisu Farisen ya nga nangu li ñu
def. 
240 Mc 9:12; Mk 2:17; Lu 5:31 Ñi wér soxlawuñu fajkat, ñi wéradi ñoo ko soxla. Léebu
la woon ca jamonoom. Ak seen tuuma Farisen ya jéem nañu rusloo Yeesu. Waaye ak
tontoom Yeesu rusloo na léen. 
241 Mc 9:13 Jukki nañu ko ca Ho 6:6. 
242 Mc 9:14; Mk 2:18; Lu 5:33 taalibe Yaxya: Yaxya moom moo nekk ca kaso ba fu ko
Erodd tëjoon. Ba tey taalibeem ya topp nañu ay njàngaleem di woor. Waaye jaaxle nañu
ndax taalibe Yeesu dul woor. 
Ngir gëna xam ca Yaxya seetal leeral 6 (Yow 1:6, wàll 2, page 13). 
Ngir gëna xam ca mbirum woor seetal leeral 215 (Mc 6:16-18, wàll 35, page 89). 97Nettalib YeesuYeesu ne léen: « Ndax man ngeena woorloo gan, yi ñëw cig céet243? McNdax gan yi ñëw ci céet dinañu naqarlu dara, li feek boroom céet gaa ngi
ànd ak ñoom? Mk Duñu woor, li feek boroom céet gaa ngi ànd ak ñoom. LuWaaye bés yaa ngi ñëw, yu ñuy jële boroom céet gi ci seen biir. Bés
yooyu nag, dinañu woor. »Te it Yeesu wax léen léeb wii: « Kenn du jël mbubb mu bees244, xotti ci
sekkit, daaxe ko mbubb mu màggat; Mk ndaxte sekkit wi day ñoddi mbubb
mi, te xottiku bi gëna yaatu. Lu Lu ko moy, dina xotti mbubb mu bees mi,
te sekkit, wi mu ci jële, du ànd ak mbubb mu màggat mi. 
Mc Te it duñu def biiñ bu bees245 ci mbuusi der yu màggat. Lu ko moy,
mbuus yi dañuy toj, biiñ bi tuuru te mbuus yi yàqu. Waaye biiñ bu bees,
dees na ko def ci mbuus yu bees. Noonu ñoom ñaar duñu yàqu. Lu Ku naan
biiñ bu màggat du bëgg bu bees bi, ndax day wax ne: “Bu màggat bi baax
na. ” »243 Mc 9:15; Mk 2:19; Lu 5:34 céet: Ca jamono Injiil xewu céet daan na yàgg 7 fan. Gan
ya daan nañu def boroom céet ba ak séetam ni ay buur. Warugaru gan ya moo doon ñu
bég. Def lu naqari, walla toroxlu lu réew la woon. Kenn defu ko. Ngir gëna xam ca mbirum
céet seetal itam leeral 123 (Yow 2:1, wàll 23, page 58). 
244 Mc 9:16; Mk 2:21; Lu 5:36 mbubb: Piis bu bees bu kenn fóotal àndul ak piis bu
màggat, boo xam ne furi na ba noppi. Soo daaxee piis bu bees ca kaw bu màggat, boo
ko fóotee, piis bu bees dellu, maanaam wàññiku, di xotti bu màggat, boo xam ne mënul
tàwwiku. 
245 Mc 9:17; Mk 2:22; Lu 5:37 biiñ Daan nañu denc ndoxu reseñ ca am mbuusu deru bëy. 
Der gu bees man na tàwwiku. Gu màggat moom day dëgër te mënatul tàwwiku. Boo
dencee ndoxu reseñ, tàngoor tax mu tàmbali soppiku, di forox, ba tàwwi mbuus ma. Soo
ko dencee ca der gu màggat, gaasu puurit tax mbuus ma newi ba xottiku. 
Ngir gëna xam ca mbirum biiñ seetal leeral 124 (Yow 2:3, wàll 23, page 59). 98III Ñaareelu at miDanuy gis ne ci jamono ji ñaareelu at mi tàmbalee, Yeesu xëcc na merum
njiiti Yawut yi ndaxte ma nga doon faj nit ña ca bésu noflaay ba. Ci at mii
lañu reyoon Yaxya ci kaso ba. Benn yoon Yeesu dem na Yerusalem ngir
benn ci màggali Yawut yi (màggalu Pàntakot ci weeru me / suwee walla
màggalu Mbaar ya ci weeru sàttumbar). Lu dul loolu mu nekkoon ci
Galile. Mbooloo mu bare daldi topp Yeesu ci Galile. Te bi Yeesu bareelee
mburu ak jën yi ba ñu doy mbooloo mu réy, ñu bëggoon koo jëlsi, fal ko
buur. Waaye ay fan gannaaw kéemaan gi taalibeem yu bare dëpp,
bañatee ànd ak moom bi ñu gisee ne nguuru baatin la Yeesu woote te du
nguuru àddina. Noonu la ñaareelu at ma jeexe. 99Nettalib YeesuSaar 6. Njàngaleem, mi ànd ak sañ-sañ41. Yeesu nee na, mooy boroom bésu noflaay bi (Mc 12:1-8; Mk 2:23-
28; Lu 6:1-5)Anam yi: Li ñuy firi “benn bésub noflaay” ci Luug 6:1 dafa wax ne tembe
ci Gereg “ñaareelu bésu noflaay bu jëkk bi”. Boroom xam-xam yi
yaakaar nañu ne dafay wax ci bésu noflaay bi topp ci ñaareelu fanu
Màggalu Mburu ya amul lawiir, ci kaw ni ñu lime juróom ñaari bési
noflaay yi am diggante Màggalu Mburu ya amul lawiir ak Màggalu
Pàntakot. Maanaam, bésu noflaay bu topp ci bésu Mucc ba. Gis nañu
itam ne tool yi ñor nañu. Ci Israyil, tooli lors yi ñu ngi daan ñor ci weeru
awril te tooli bele yi daan ñor ci weeru me. Naka noonu xam nañu ne
Yeesu demul woon Yerusalem ngir Màggalu bésu Mucc ba at bi ndaxte
nettali bi xewoon na ca diiwaanu Galile. Ci atum tubaab 30 g. K. , def
nañu Màggalu bésu Mucc ba ca awril 7. 
Mc Amoon na benn bésub noflaay246 Yeesu jaar247 ci ay tool yu ñor248, fekk
ay taalibeem xiif; ñu daldi fàq ay gub nag, Lu di léen boxom ci seeni loxo
tey lekk249. 246 Mc 12:1; Mk 2:23; Lu 6:1 bésub noflaay: Wormaal bésub noflaay bokkoon na ca
ndigal yu gëna am solo ca yoonu Musaa (Ex 20:8-11). Njàlbéen ga sax moo tax mu am
ndaxte juróom benni fan la Yàlla sàkk àddina si, daldi dal-lu ca bésub juróom ñaareel ba
(Ge 2:2-3; Ex 20:11; 31:17). May nit noflaay bokk na ca lu tax Yàlla may léen ndigal bi,
waaye itam def ko bés bu sell di màggal Yàlla, te fàttaliku seen njaam ca Misra. Yoonu
Musaa sant na ku liggéey ca bésub noflaay dees ko rey (Ex 31:14; 35:2). 
Yoonu Musaa aaye na liggéey ca bésub noflaay, waaye faramfàccewul looy ‘liggéey’. For
lekk bokkoon na ci (Ex 16:29); bey, góob (Ex 34:21); taal safara (Ex 35:3) walla taxañ (Nu
15:32-36) tamit. Waaye ca jamono ju jiitu Injiil doole nañu ndigal yi ngir faramfàcce bu
baax looy liggéey ba diisal ko lu ëpp li Yàlla yéene woon. Te ñu werante ci lu jëm ca yan
sas bokku ci lu mel ni ñi ragal dee lu dul ñu liggéey, liggéey ca kër Yàlla, walla sasi
yërmande sax. 
247 Mc 12:1; Mk 2:23; Lu 6:1 dox ca bésu noflaay ba: Yeesu ak ay taalibeem sorewuñu
dëkk ba ndaxte yoonu Musaa tere na ñu génnati dëkk ba ca bésu noflaay (Ex 16:29). Ca
jamono Yeesu tekki nañu loolu ne mënuñu sore kër ga sax benn kilomet. 
248 Mc 12:1; Mk 2:23; Lu 6:1 tool yu ñor: Ci Israyil, tooli lors yi ñu ngi daan ñor ci weeru
awril te tooli bele yi daan ñor ci weeru me. 
249 Mc 12:1; Lu 6:1 lekk ci tool: Yoonu Musaa sañ na ñu mana fàq ak loxo ay gub ci biir
toolu moroomam, walla ca wetu yoon wa di ko lekk. Waaye tere na ñu dagge ko ab sàrt
(De 23:25). 100Ñaareelu at miMc Farisen ya nag gis ko, ne Yeesu: Farisen ya nag gis ko, ne Yeesu:
« Gisal, say taalibe ñu ngi def lu jaaduwul ci bésub noflaay bi250. Lu Lu tax
ngeen di def lu jaaduwul ci bésub noflaay bi? »
Mk Yeesu ne léen251: « Ndax jànguleen la Daawuda defoon252, ba mu amee
soxla te xiif, moom ak ña mu àndaloon? Xanaa yéguleen li amoon ci bési
Abiyatar253 sarxalkat bu mag bi, ni Daawuda dugge woon ca kër Yàlla ga,
Mc gis fa mburu, ya ñu teewal ca kanam Yàlla, mu daldi ko lekk, Mk jox ci
it ña mu àndaloon; fekk jaaduwul kenn lekk ko, ku dul sarxalkat?
Mc Te it ndax jànguleen ci yoonu Musaa, ne sarxalkat ya ca kër Yàlla ga254250 Mc 12:2; Mk 2:24; Lu 6:2 liggéey ca bésu noflaay ba: Yoonu Musaa tere na itam ñu
liggéey ca bésu noflaay (Ex 20:8-11; 31:13-14; 34:21; 35:2). Ca jamono Injiil faramfàcce
nañu lan mooy ‘liggéey’ ba boole ci 39 fànni liggéey. Ji, bey, góob, wiis, bàcc, bees te
waajal lekk bokkoon nañu ci. Farisen ya yaakaar nañu for ca tool, maanaam fàq ay gub,
mooy góob, boxom leen mooy bàcc, xàjjale pepp ya mooy bees, te lépp mooy waajal lekk,
maanaam liggéey yi ñu araam. 
251 Mc 12:3-8; Mk 2:25-28; Lu 6:3-5 tontub Yeesu: Ca kaw ni ñu doon fénce Yeesu tontu
na Farisen ya ak ñetti misaal yuy wone ne soxlay nit moo ëpp maana ndigal yi ñu teg ci
lu jëm ca bésub noflaay ba. 
252 Mc 12:3-4; Mk 2:25-26; Lu 6:3-4 la Daawuda defoon: Misaal bii, ca 1Sa 21:1-6 la ko
Yeesu jële. 
Bi nettali bii amee woon fekk na ne yonent Yàlla Samwil diw na boppu Daawuda ba noppi
ngir wone ne Yàlla tane na ko mu nekk buur. Waaye ba tey Sool mooy buuru Israyil te
moom dafay wuta rey Daawuda ndax kiñaan. Sool, Gibeya la dëkk. Kër Yàlla ga,
Suleymaan, doomu Daawuda moo ko nara tabax ëllëg. Màggalukaayu Aji Sax ja ñu
defoon ca jamono Musaa moo nekkoon ca dëkk bu tudd Nobb daanaka 8 kilomet fu sore
dëkku Gibeya. Daawuda dafa gaawantu daw ba egg Nobb dem ca Ayimeleg, sarxalkat
ba. Mu xiif, bëgg lu mu lekk. Waaye Ayimeleg amul woon dara lu dul mburu mu ñu sellal. 
Naka noonu mu may ko ko. 
Yàlla santoon na bànni Israyil ne bésub noflaay bu ne ñu lakk 12 mburu, mooy Mburu mu
ñu sellal. Teg nañu léen ca taabal wurus ba ca bérab bu sell ba ca kanamu Aji Sax ji. 
Mburu ma, giiri bànni Israyil la misaale. Mburu mu nekk di juróom benni kiloy sunguf su
nooy nepp. Bi ñu génnee léen sarxalkat ya rekk ñoo sañoon ci lekk, te ñu war koo lekke
fu sell (Le 24:5-9). Daawuda moom sañu ci lekk ca kaw yoonu Musaa. Waaye ba tey
sarxalkat ba jox na ko li mu amoon, mooy mburu mu ñu sellal mu ñu génne ca bérab bu
sell ba, te kenn tegu léen tooñ. 
253 Mk 2:26 Abiyatar moo doon doomu Ayimeleg. Sool reylu na Ayimeleg ak yeneen 84
sarxalkat ya ndax ni ñu dimbalee Daawuda. Abiyatar rëcc na. Moo doon sarxalkat bu mag
ba ca jamono nguuru Daawuda. Moo feeñ ca 1Sa 22:20-21; 2Sa 15:24-29; 20:25; 1Ki
2:22-27,35; 1Ch 15:11-13; 27:33-34. 
254 Mc 12:5-6 sarxalkat ya liggéey ca kër Yàlla ga ca bésub noflaay: Am na ci li yoonu
Musaa wa sant sarxalkat ya liggéey ca kër Yàlla ga def loo xam ne bokkoon ca li ñu tere101Nettalib Yeesuteraluñu bésub noflaay bi, te tooñuñu? Waaye maa ngi leen koy wax, am
na ci seen biir ku sut kër Yàlla ga. Mbind mi nee na255: “Yërmande laa
bëgg, waaye du rendi saraxi mala. ” Su ngeen xamoon lu wax joojuy tekki,
kon dungeen teg tooñ ñi tooñul. » Mk Yeesu dellu ne léen: « Yàlla sàkkul
nit ngir bésub noflaay bi, waaye sàkk na bésub noflaay ngir nit. Noonu
Doomu nit ki256 mooy boroom bésub noflaay bi. »42. Yeesu faj na nit ku loxoom làggi (Mc 12:9-14; Mk 3:1-6; Lu 6:6-11)Anam yi: Xamuñu ban dëkk la woon waaye ci diiwaanu Galile la
xewewoon. 
Lu Beneen bésub noflaay, Yeesu dugg ci jàngu bi257, di fa jàngle. Amoon
na fa nit ku loxol ndijooram làggi258. Xutbakat yi259 ak Farisen yi260 ñu ngi
ko doon xool, ba xam ndax dina ko faj ci bésub noflaay bi261, ngir ñu am
lu ñu ko tuumaale. Mc Noonu Farisen ya laaj ko: « Faj ci bésub noflaay bi,
ndax loolu jaadu na? » Lu Waaye Yeesu xam seen xalaat, daldi ne ku
loxoom làggi: « Jógal taxaw ci kanam ñépp. » Nit ka daldi jóg taxaw. 
Yeesu ne léen: « Ma laaj leen, lan moo jaadu, nu def ko bésub noflaay bi,
lu baax mbaa lu bon; nu musal nit mbaa nu lor nit? » Mk Waaye ñu ne cell. ñu def ko ca bésub noflaay, lu mel ni taal safara, rendi mala, yékkati léen ba sarxalukaay
ba ak ñoom seen. 
255 Mc 12:7 Yeesu jukki na ko ci Ho 6:6. 
256 Mc 12:8; Mk 2:28; Lu 6:5 Doomu nit ki: Seetal leeral 121 (Yow 1:51, wàll 22, page
58)
257 Mc 12:9; Mk 3:1; Lu 6:6 jàngu ba: Seetal leeral 154 (Lu 4:15, wàll 30, page 74). 
258 Mc 12:9; Mk 3:1; Lu 6:6 loxo bu làggi: Bu la sa loxo làggee, ñépp ca jàngu ba dina
ko xam ndaxte daan nañu tàllal loxo buñu ñaanee ci Yàlla. Tere nañu sarxalkat bu am loxo
buy làggi dugg ca kër Yàlla ga ngir def liggéey Yàlla ndaxte matul (Le 21:16-23). 
Judduwaalewul ak loxo bu làggi, te ñu bare xalaatoon nañu Yàlla mbugal na ko moo tax
mu làggi. 
259 Mc 12:10; Mk 3:2; Lu 6:7. Xutbakat ya: Seetal leeral 57 (Mc 2:4, wàll 12, page 36). 
260 Mc 12:10; Mk 3:2; Lu 6:7. Farisen ya: Seetal leeral 87 (Mc 3:7, wàll 16, page 46). 
261 Mc 12:10; Mk 3:2; Lu 6:7 faj ca bésub noflaay: Ca gis-gisu Farisen ya faj bokkoon
na ca liggéey yi ñu terewoon ca bésub noflaay. Musal nit ca dee rekk jaadu na. Lu des war
na xaar beneen bés. Daan nañu werante sax ndax man nga ñaanal nit ku wéradi ca Yàlla
ca bésub noflaay! Waaye lan la Yeesu defoon lu ñu mana tudde liggéey? Yeesu moom,
lalu ko, ñaanalu ko, defu ko paj walla pomaat. Lu mu defoon rekk mooy sant mu tàllal loxo,
loxoom daldi wér. 
Bésub noflaay: Seetal leeral 246 (Mc 12:2, wàll 41, page 100). 102Ñaareelu at miMc Yeesu ne léen: « Ku fi amoon xar, mu daanu ci kàmb262 ci bésub
noflaay bi, ndax doo ko jàpp, génne ko? Nit nag, ndax ëppul maana xar?
Kon def lu baax ci bésub noflaay bi jaadu na. »
Mk Ci kaw loolu Yeesu xool léen ak mer, am naqar ndax seen xol bu fatt;
ba noppi mu ne nit ki: « Tàllalal sa loxo. » Nit ki tàllal ko, loxoom daldi
wér péõõ, Mc mel ni ba ca des. 
Lu Waaye nit ña mer ba fees, di rabat pexe yu jëm ca Yeesu. Mk Ca saa sa
nag Farisen ya génn, daldi gise ak ñi far ak buur bi Erodd263, ngir fexe koo
reylu. 43. Mbooloo mu bare topp Yeesu (Mc 12:15-21; Mk 3:7-12)Anam yi: Xamuñu ban dëkk la woon waaye ci diiwaanu Galile la
xewewoon. 
Mc Waaye bi ko Yeesu yégee, Mk Yeesu ak ay taalibeem jóge fa, jëm dex
ga, Mc ñu sore foofa. Mk Fekk mbooloo mu mag mu jóge diiwaanu Galile,
topp ko. Te it nit ñu bare dégg la mu def, ñu ñëw fi moom, jóge diiwaanu
Yude264 ak dëkku Yerusalem265, ca diiwaanu Idume266, ca gannaaw dexu262 Mc 12:11 xar mu daanu ci kàmb ci bésub noflaay bi: Ca jamono Yeesu daan nañu
werante ndax jaadu na ñu génne xar mu daanu ca ab kàmb ca bésub noflaay ba. Farisen
ya xalaatoon nañu yoon wa may na ñu génne xar ma. Ñeneen ni bokk ca tariixa bi ñu
tudde Eseñen ya nanguwuñu ko. 
263 Mk 3:6 ñi far ak buur bi Erodd: Xamuñu ne tembe ñan lañu doon. Bëggoon nañu
kenn ca askanu Erodd bu mag ba yilif Yude. Bi Erodd bu mag ba faatu, Sesaar séddale
nañu nguuram ca ñett ci ay doomam. Arkelawus moo falu woon ci diiwaani Yude, Samari
ak Idume 4 j. K. . Waaye nguuru ba 6 g. K. . Yawut yi ak waa Samari yi jiiñ na ko kor ci
kanamu buuru Room ndax coxoram. Buur bi Ogust Sesaar moo ko fuñ ci diiwaanu Gool
(Gaule), maanaam Farans, ci 6 g. K. . Gannaaw loolu def nañu Yude diiwaan ci suuf
nguuru Room, te jawriñ yi buuru Room fal yilifoon fa. Xam nañu ne ñi far ak buur bi Erodd
nangu nañu aada Gereg ak nguuru Room. Safaanoo nañu ak Farisen, ya bëgg nguuru
Room tas. Naka noonu Farisen ya daawul ànd ak ñi far ak buur ba Erodd. 
264 Mk 3:8 diiwaanu Yude: Diiwaanu Yawut yi la woon. Foofu la Yawut ya dëkkoon bi ñu
jóge woon Babilon gannaaw ga seen njaam daanaka 500 j. K. ba waa Room ñëw tas réew
mi ca 70 g. K. . Ca jamono ju nekk luy Yude wuute woon ak yeneen jamono. Ca jamono
Kirist ja, maanaam Yude ci Injiil, Yude mooy benn ci ñetti diiwaan yi Erodd bu Mag ba yilif
ca suufu nguuru Room (Yude, Samari ak Galile). Ca 6 g. K. nguuru Room boole na Yude
ak diiwaanu Siri, ngir boroom réew ma ca Siri yilif Yude jaarale ko ci boroom réewu Yude. 
265 Yerusalem: Mooy péeyu réewum Yawut yi, fa kër Yàlla ga nekkoon. Foofa rekk lañu
manoona def ay saraxi mala yu ñu jébbal Yàlla. Seetal kart 1 E12. Lu tollook 3. 000 at lu
jiitu jamono Kirist lañu sampoon dëkk ba ca kaw ay tund yu kawe. Benn ca tund ya mooy103Nettalib YeesuYurdan267 ak ci wàlli Tir ak Sidon268. Booba nag Yeesu faj na ñu bare, ba
mboolem ñi am i jàngoro di ko song, ngir laal ko. Noonu Yeesu wax ay
taalibeem, ñu wutal ko gaal, ngir mbooloo mi bañ koo buux. Fekk booba
képp ku rab jàpp269 ku ko gis, daanu fa kanamam di yuuxu naan: « Yaa di
Doomu Yàlla. » Mc Te mu dénk léen bu wóor, ñu bañ koo siiwal. Def na
noonu, ngir amal la ñu waxoon jaarale ko ci yonent Yàlla Esayi270, bi mu
naan271:« Kii mooy sama Ndaw li ma tànn, di sama Soppe bi neex sama
xol. Dinaa def sama Xel ci moom, muy yégal xeet yi yoonu njub. 
Du xëccoo mbaa muy wax ci kaw, te kenn du dégg baatam cimbedd yi. 
Du dammte barax bu banku,
te mees guy saxar, du ko fey, ba kera mu yégal njub, ba daan. 
Ci turam la xeet yi di ame yaakaar. »tund Moriya, te ca tund woowu lañu tabaxoon këru Yàlla ga. Dafa sore Géej gu Mag ga
lu tollook 50 kilomet, te 30 kilomet ca sowu bëj-gànnaaru Géeju Xorom ga. Ci Injiil
léeg-léeg dañuy jëfandiku Yerusalem ngir misaale àjjana (Gal 4:25,26; Yt 12:22; Pe 21). 
266 diiwaanu Idume: Diiwaan la woon, ca bëj-saalumu Yude te ca sowu Géeju xorom ga. 
Waa Edom, maanaam askanu Esawu, ñoo fay dëkkoon. Mooy diiwaan bi Erodd bu mag
bawoo. Ñi ñëwoon seeti Yeesu ci Galile dox nañu tànk lu tollu 200 kilomet. 
267 gannaaw dexu Yurdan mooy li ñu tudde diiwaan ca penku dexu Yurdan, maanaam
Pere. Erodd Antipas moo ko yilif ca jamono Yeesu. Ñi ñëwoon seeti Yeesu ci Galile dox
nañu tànk lu ëpp 100 kilomet. 
268 wàlli Tir ak Sidon: Tir ak Sidon nekkoon nañu ay teeru ca diiwaanu Siri (tey jii moo ciy
bëj-saalumu réewu Libaõ), yu siiw ndax seeni bàkkaar. Tir, dëkk bu am solo la woon ñaari
junni at bala jamono Kirist ji. Dafa nekkoon ca benn dun bu ndaw. Buur bi Alegsàndar bu
Mag boole woon na ko ak réew mi ak benn sëkk bi mu tabaxoon ngir noot dëkk ba lu
tollook 400 bala jamono Kirist ji. Ci jamono Yeesu ji nekkoon na dëkk bu gëna réy
Yerusalem, te sore woon Nasaret ca sowu-kaw fu Yeesu mage lu tollook 75 kilomet rekk. 
Sidon dëkk la, ak teeru ca diiwaanu Fenisi ca wetu Géej gu mag ga. Tey jii Sayda la tudd
ca réewu Libaõ. Nekkoon na 35 kilomet ca bëj-gànnaaru Tir. Am na fa ñaari teeru. Ñi
ñëwoon seeti Yeesu ca Galile jóge gox bii dox nañu tànk lu ëpp 100 kilomet. 
269 Mk 3:11 ku rab jàpp: Seetal leeral 180 (Mk 1:23, wàll 33, page 80). 
270 Mc 12:17 yonent Yàlla Esayi: Seetal leeral 85 (Lu 3:4, wàll 16, page 45). 
271 Mc 12:18-21 Jukki nañu ko ca Esayi 42:1-4. Ndawu Yàlla ci téere Esayi, léeg-léeg
mooy réewu Israyil (Isa 41:8-10; 44:1,21; 49:3), léeg-léeg ñi takku ca mbooloom Israyil (Isa
43:10), léeg-léeg mooy Sirus buuru Pers (Isa 41:2-7; 45:1), léeg-léeg mooy musalkat bu
nara ñëw, maanaam Almasi bi (Isa 49:5-7; 52:13-53:12). Ci jukki bii mooy Almasi bi. 104Ñaareelu at mi44. Yeesu tànn na fukki ndaw yi ak ñaar (Mc 10:1-4; Mk 3:13-19a; Lu
6:12-19)Anam yi: Xamuñu wan tund la woon waaye ci diiwaanu Galile la nekkoon. 
Lu Ca bés yooya Yeesu yéeg ca tund wa ngir ñaan, mu fanaan fa, di ñaan
ci Yàlla. Bi bët setee, Yeesu woo taalibeem yi, tànn ci fukk ak ñaar, tudde
léen ay ndawam, Mk ngir ñu ànd ak moom te mu yónni léen, ñu waareji,
mu joxaale léen sañ-sañu dàq ay rab, Mc tey faj jàngoro yépp ak wéradi
yépp. Fukki ndaw ak ñaar, ya Yeesu yónni woon nag, nii lañu tuddoon272: ku
jëkk ki mooy Lu Simoõ, mi Yeesu tudde Piyeer, ak Andare, mi bokk ak
Piyeer ndey ak baay; Mk Saag doomu Sebede, ak Yowaana Mc rakkam Mk mi
mu bokkal ndey ak baay, —ñoom ñi mu wooye Bowanerses, maanaam
« Ñi aaytal ni dënnu gi »— Mc Filib ak Bartelemi; Tomaa ak Macë,
juutikat ba woon; Saag doomu Alfe, ak Tade Lu (mooy Yudaa doomu
Saag); Mc Simoõ, mi bokk ca mbooloo, ma ñu tudde Ñi farlu ci moom seen
réew273; ak Yudaa Iskariyo, mi nara wor Yeesu. 
Lu Yeesu ànd ak ndaw ya, wàcc tund ya, daldi taxaw ca joor ga, fa
mbooloom taalibe mu takku nekkoon. Amoon na fa it ay nit ñu bare ñu
jóge ca réewu Yawut ya mépp ak ca dëkku Yerusalem ak dëkk yi nekk ca
wetu géej ga, maanaam Tir ak Sidon. Dañoo ñëw ngir déglu ko, te it ngir
mu faj léen. Ñi rab jàpp it faju nañu. Ñépp a ngi ko doon wuta laal ndax
doole jiy jóge ci moom, di faj ñépp. 45. Yeesu waare na ca joor ga (Lu 6:20-49)Barke ak toroxte (Lu 6:20-26)Lu Yeesu xool ay taalibeem, ne léen:
« Yéen ñi néew doole, barkeel ngeen, ndaxte nguuru Yàlla, yéena272 Mc 10:2-4; Mk 3:16-19; Lu 6:14-16 Injiil bi dafa lim ndawi Kirist ñaar-ñaar, te noonu
la Yeesu yónni léen. Lim nañu ndawi Kirist ñeenti yoon (Mc 10:2; Mk 3:16; Lk 6:14; Ac
1:13). Yoon bu ne Simoõ Piyeer moo jiitu, te Yudaa Iskariyo moo mujj. Ndaw ya yépp ay
waa Galile lañu ku dul Yudaa Iskariyo mi bawoo diiwaanu Yude. 
273 Mc 10:4; Mk 3:18; Lu 6:15 mbooloo ma ñu tudde Ñi farlu ci moom seen réew: Bokk
nañu ngëm ak Farisen ya, waaye daan na xiir seen bokki Yawut ñu xeex ak nguuru Room
ngir ñu dàq léen. Gëm nañu ne Yàlla doõõ mooy Boroom bi te moom rekk nga wara
jaamu. Nangu nguuru Room walla fey léen galag wor Yàlla la. Moo tax ñu bañ. Ndax gëm
nañu ne Yàlla moo ànd ak ñoom, amoon nañu fit wu doy waar. 105Nettalib Yeesuko yelloo. 
Yéen ñi xiif léegi, barkeel ngeen, ndax dingeen regg. 
Yéen ñiy naqarlu léegi, barkeel ngeen, ndax dingeen ree. Barkeel ngeen, bu leen nit ñi bañee, di leen dàq ak a saaga, di sib seen tur
ngir Doomu nit ki274. Bu boobaa bégleen te bànneexu, ndax seen yool dina
réy ci laaxira. Ndaxte noonu la maami seeni bañ daan fitnaale yonent yi275. Waaye nag yéen boroom alal yi, torox ngeen, ndaxte jot ngeen ba
noppi seen bànneex. 
Yéen ñiy lekk ba suur léegi, torox ngeen, ndax ëllëg dingeen xiif. 
Yéen ñiy ree léegi, torox ngeen, ndax dingeen am aw naqar, bajooy xàcc. 
Torox ngeen bu leen ñépp dee waxal lu baax, ndaxte noonu la seeni maam
daan jëfe ak ña doon mbubboo yonent276. Mbëggeel ci noon yi (Lu 6:27-36)Lu « Waaye maa ngi leen koy wax, yéen ñi may déglu, soppleen seeni
bañaale tey defal lu baax ñi leen bañ. Yéeneleen lu baax ñi leen di móolu,
te ñaanal ñi leen di sonal. Ku la talaata cib lex, jox ko ba ca des277. Kuy
nangu sa mbubb mu mag, bul téye sa turki278. Képp ku la ñaan, may ko, te
ku nangu say yëf, bu ko ko laaj. Defal-leen nit ñi li ngeen bëgg, ñu defal
leen ko. « Su ngeen soppee ñi leen sopp, ban ngërëm ngeen ciy am? Ndaxte
bàkkaarkat yi sax sopp nañu ñi léen sopp. Te bu ngeen defalee lu baax ñi
leen koy defal, ban ngërëm ngeen ciy am? Bàkkaarkat yi it dañuy def
noonu. Te bu ngeen dee leble te yaakaar ci ndelloo, ban ngërëm ngeen ciy
am? Bàkkaarkat yi it dañuy lebal seeni moroom, ngir ñu delloo léen ko279. 
Waaye soppleen seeni noon, di léen defal lu baax, tey leble, baña yaakaar274 Lu 6:22 Doomu nit ki: Seetal leeral 121 (Yow 1:51, wàll 22, page 58)
275 Lu 6:23 daan fitnaale yonent yi: Seetal leeral 190 (Mc 5:12, wàll 35, page 83). 
276 Lu 6:26 ña doon mbubboo yonent: Ca jamono yu jiitu Injiil amoon na ñu teg seen
bopp yonent fekk ne Yàlla yónniwul leen. Wax nañu li nit bëgga dégg ba tax ñépp doon
waxal leen lu baax. 
277 Lu 6:29 talaata cib lex: Seetal leeral 206 (Mc 5:39, wàll 35, page 87). 
278 may sa turki: Seetal leeral 207 (Mc 5:40, wàll 35, page 87). 
279 Lu 6:34 lebal xaalis: Yoonu Musaa tere na ñu sàkk lu ñu teg ci xaalis bi ñu lebal seen
bokki Yawut (Ex 22:25-27; Le 25:36-37; De 23:20-21). Waaye nangu na ñu tayle bor ba. 
Tamit juróom-ñaari at bu nekk ñu baal bor ya (De 15:1-11). 106Ñaareelu at miñu delloo leen ko. Noonu seen yool dina mag te dingeen wone ne yéenay
doomi Aji Kawe ji, ndaxte Yàlla day wone mbaaxam ci ñu goreedi ñi ak
ñu soxor ñi. Nangeen am yërmande, ni seen Baay ame yërmande. Buleen àtte (Lu 6:37-42)Lu « Buleen àtte seeni moroom ak ñaaw njort, te deesu leen àtte. Buleen
daan kenn, te deesu leen daan. Baal-leen ñi ci des, te dinañu leen baal. 
Mayeleen te dinañu leen may. Dinañu leen ëmbal natt bu baax bu ñu
rokkos te yëngal ko, mu fees bay tuuru280. Ndaxte dees na leen nattal ak
natt, bi ngeen di nattale. »Noonu Yeesu wax na léen beneen léeb ne léen: « Ndax gumba man na
wommat moroomam? Mbaa duñu daanu ñoom ñaar ci kàmb? Taalibe
gënul kilifaam, waaye taalibe bu jàng ba wàcc, dina yem ak kilifaam
demin. « Lu tax ngay xool ñax gi ci sa bëtu mbokk, te gisuloo gànj gi ci sa bët
yaw? Nan nga mana waxe sa mbokk: “Sama xarit, may ma, ma dindil la
ñax gi ci sa bët,” yaw mi gisul gànj gi nekk ci sa bët? Naaféq! Jëkkala
dindi gànj gi ci sa bët, te noonu dinga mana gis bu leer, ngir dindi ñax gi
ci sa bëtu mbokk. Garab gi ak meññeef mi (Lu 6:43-45)Lu « Garab gu baax du meññ doom yu bon, te garab gu bon du meññ doom
yu baax. Ndaxte garab, meññeefam lañu koy xàmmee. Deesul witte figg
ci dédd, walla reseñ ci xaaxaam. Noonu nit ku baax, lu baax lay wax,
ndax loolu la denc ci xolam, te nit ku bon, lu bon lay wax, ndaxte denc na
lu bon ci xolam. Ndaxte gémmiñ, la fees xolam lay wax. Ñaari tabaxkat yi (Lu 6:46-49)
Lu « Lu tax ngeen may wooye “Boroom bi, Boroom bi,” te dungeen def li
may wax? Képp ku ñëw ci man, di dégg samay wax te di ko jëfe, ma won280 Lu 6:38 natt pepp: Bu ñu nattoon pepp ca ja ba ngir jaay ko, ku yéwén daan na ëmbal
natt ba bu baax, rokkos ko ba noppi yëngal ko ngir pepp ya wàcc, ba noppi feesalaat ko
bay tuuru ca penkub jëndkat ba walla lemu mbubbam. 107Nettalib Yeesuleen nu muy mel. Dafa mel ni nit kuy tabax kër281, mu gas fu xóot, jot doj
wu réy, samp fa kër ga. Bi mbënn ma ñëwee, wal ma dafa dal ca kër ga te
yënguwul, ndaxte nit ka dafa tabax kër ga tabax bu dëgër. Waaye képp ku
dégg samay wax te jëfewuloo ko, dinga mel ni nit ku tabax këram ci suuf,
bañ koo defal fondamaa. Bi wal ma dalee ca kër googa, dafa màbb ca saa
sa, lépp yàqu yaxeet. »281 Lu 6:48-49 ni ñu tabax kër: Seetal leeral 229 (Mc 7:24-27, wàll 35, page 92). 108Ñaareelu at miSaar 7. Léeb yi ak kàttanu Nguuru Yàlla46. Ngëmu njiitu xare bi (Mc 8:1,5-13; Lu 7:1-10)Anam yi: Lii mu nga xewewoon ca dëkku Kapernawum. 
Lu Bi Yeesu waxee la mu naroona wax lépp ca kanam mbooloo ma, mu Mcwàcc ca tund wa, te mbooloo mu bare topp ko. Lu Mu daldi dem
Kapernawum282. Amoon na fa njiitu xare283. Njiit la nag, surgaam bu mu bëggoon lool dafa
feebaroon, bay bëgga dee. Bi mu déggee mbiri Yeesu, mu yónni ca moom
ay Yawut, di magi dëkk ba, ngir ñaan ko, mu ñëw faj surga ba. Bi magi
dëkk ba agsee ca Yeesu, ñu sàkku ci moom ndimbal, ñaan ko: « Ki nu
yónni ci yaw de, yelloo na ndimbal, ndaxte sopp na sunu xeet te moo nu
tabaxal sax sunu jàngu284. » Noonu Yeesu daldi ànd ak ñoom. Waaye bi ñuy bëgga agsi ca kër ga, njiit la yebal ay xaritam. Mc Njiitu xare
[la] fekksi ko. Mu ñaan ko, ne ko: « Sang bi, bul sonal sa bopp, ndaxte
yeyoowuma nga dugg sama kër. Looloo tax it ma xalaat ne awma darajay
gatandu la. Waxal genn kàddu rekk, te sama surga dina wér. Ndaxte man
itam maa ngi nekk ci ndigal, te ame naa ay xarekat ci sama ndigal. Su ma
nee kii: “Demal,” mu dem. Mbaa ma ne keneen ki: “Ñëwal,” mu ñëw. Te
su ma nee sama jaam: “Defal lii,” mu def ko. »Bi ko Yeesu déggee, mu waaru. Noonu mu walbatiku ca mbooloo, ma
topp ci moom, ne léen: « Maa ngi leen koy wax, ci bànni Israyil sax,
masuma cee gis ku gëme nii. Mc Maa ngi leen koy wax, ñu bare dinañu282 Mc 8:5; Lu 7:1 Kapernawum: Seetal leeral 126 (Yow 2:12, wàll 23, page 60). 
283 Mc 8:5; Lu 7:2 njiitu xare: Njiitu xare, Buur ba Erodd la liggéeyal ngir sàmm jàmm ca
réew ma te feddali ñu fey buur ba galag ak juuti. Xamuñu ndax njiitu xare bu Room ba la
walla bu buur ba. Waaye ndegam xare bu Room nekkul woon ca Galile bala atum 44 g. K. ,
lu gëna wóor mooy xarekat bu buur ba jëloon na ko ca ñu dul Yawut ña ca diiwaan yu
jege, walla ca ña jaayoon seen bopp ngir xare. Njiitu xare ya dafa jiite 80 ba 100 xarekat. 
Tànnoon nañu njiit ya ca ña nekkoon xarekat ca diirub at yu bare ba man seeni liggéey
bu baax. Ña am fit lañu woon, te takku. Góor la ci biir góor ña. Moo tax ñu may leen cér. 
Tere nañu ñu tàkk jabar ba ñu génn xare ba. 
Ndegam Kapernawum dafa digaloo ñaari diiwaanu Room, maanaam Galile gu buur ba
Erodd Antipas ak Goolanit gu buur ba Filib. Moo tax amoon na fa ay juutikat ya ak xarekati
Room ya. Péeyu Erodd moo doon Tiberyàdd lu tollu 15 kilomet ca suddu Kapernawum. 
Cosaankat ya gas suuf fekk nañu ca Kapernawum kureelu xare ga ca penku dëkk ba. 
Amoon na fa ab sanguwaay bu Room. 
284 Lu 7:5 jàngub Kapernawum ba: Seetal leeral 178 (Mk 1:21, wàll 33, page 80) ak
leeral 154 (Lu 4:15, wàll 30, page 74). 109Nettalib Yeesuñëw, jóge ci penku ak sowu285, bokk lekk286 ak Ibraayma ak Isaaxa ak
Yanqóoba287 ci nguuru Yàlla Aji Kawe ji. Waaye ñi waroona bokk ca
nguur ga, dees na léen sànni ci biti ci lëndëm gi288. Foofa dees na fa jooy
tey yéyu. »Ci kaw loolu Yeesu wax njiit la ne ko: « Ñibbil, na ame, ni nga ko
gëme. » Noonu ca waxtu woowa sax surga ba daldi wér. Lu Noonu ndaw
ya daldi dellu ca kër ga. Bi ñu agsee, ñu gis ne surga ba wér na. 47. Yeesu dekkal na doomu jigéen ju jëkkëram faatu (Lu 7:11-17)Anam yi: Yeesu jóge na Kapernawum dem dëkku Nayin. Nayin tolluwoon
na ci 10 kilomet digganteem ak Nasaret. Diggante Kapernawum ak Nayin
am na lu tollu ci 35 kilomet. 
Lu Yàggul dara Yeesu dem ci dëkk bu ñuy wax Nayin289. Taalibeem yi ak
mbooloo mu bare ànd ak moom. Bi muy agsi ca buntu dëkk ba, fekk ñuy
rob néew290 boo xam ne kenn rekk la woon ci ndeyam, ji jëkkëram faatu291285 Mc 8:11 ña jóge ci penku ak sowu: Ñooy waa àddina si, maanaam ñi dul Yawut ñi. 
286 Mc 8:11 lekk: Yawut ya daan nañu farala xalaat ne ca mujug jamono bi nguuru Yàlla
ak Almasi bi ñëwee Yàlla dina def bernde ju mag. Xalaatoon nañu ne Yawut ya rekk ñoo
ci bokk, su fekkee ne sax yonent ya waxoon nañu ne ña dul Yawut bokkoon nañu itam
(Isa 25:6-9; 56:3-8). Mënuñu sax foog ne ñi dul Yawut man nañu ci bokk waxatumaak am
toogu yu yiw ak Ibraayma, Isaaxa ak Yanxóoba. Mu dolli ci ñi waroona bokk, maanaam,
Yawut yi, dul bokk. 
287 Mc 8:11 Yonent Yàlla Ibraayma, Isaaxa ak Yanqóoba: Ñooy maami Yawut yi. 
288 Mc 8:11 Lëndëm gi mooy waxin wuy wax ca safara su dul fey. Li Yeesu wax fii waroon
naa jaaxal ñi déglu woon lool. 
289 Lu 7:11 Nayin: Dëkk bu ndaw ca diiwaanu Galile la woon, lu tollu ci 10 kilomet
digganteem ak Nasaret ca penku-suuf. Ba tey am na fa dëkku Araab bu tudd Nayin. 
Nekkoon na ca Xuru Sisreel ca taatu tund wa ñu wax Ermon bu ndaw (Petit Hermon). 
Nayin tollu na ci 35 kilomet digganteem ak Kapernawum, maanaam doxub benn fan. 
Cosaankat ya gas suuf fekk nañu fa ngent lu nekkoon jamono Yeesu, waaye fekkaguñu
miir walla buntu dëkk ba. Sëg yu ñu gas ci biir doju tund wa yaa nga ca biti dëkk ba lu tollu
doxub 10 minit ca penku ca yoon wuy jëm Endor. 
290 Lu 7:12 dëj bi: Bu kenn gaañoo daan nañu rob néew bi ca bés boobu ngir tere mu
xasaw ci biir nit ñi walla indi sobe ndaxte su ab néew fanaanee kër ga, kër ga takk sobe. 
Kër gi fees na dell ak saxaru cuuraay li ñu lakk. Ñu sang néew bi, doggali ko, dagg i
wewam, te wat kawaram. Ñu takke tànk yi ak loxo yi càngaay, laxas yaram wi ak càngaay
li ñu boole ak cuuraay lu mel ni ndàbb lu ñuy wax miir ak banti alowes, ba noppi muur
kanam gi ak genn kaala. Yebuñu ko cib tàdd, waaye ak jaat lañu yóbbaale ndem-si-Yàlla
ji bàmmeel ba. 110Ñaareelu at miwoon. Te mbooloo mu bare ca dëkk ba di gunge soxna sa. Bi ko Boroom
ba gisee, mu daldi koy yërëm ne ko: « Bul jooyati. » Mu jegeñsi, laal jaat
ga292, ñi ko jàppoo taxaw. Mu ne: « Waxambaane wi, jógal, ndigal la. »
Noonu nit ka dee woon jóg toog, tàmbalee wax. Yeesu delloo ko yaay ja. 
Ñépp tiit, bay màggal Yàlla, di wax naan: « Yonent bu mag feeñ na ci
sunu biir! Yàlla wallusi na mbooloom! » La ñu wax ci mbiri Yeesu daldi
siiw ca réewu Yawut ya ak la ko wër yépp. 48. Yaxya yónnee na, di laaj Yeesu (Mc 11:2-19; Lu 7:18-35; 16:16)Mc Gannaaw loolu Lu taalibey Yaxya ya nettali Mc jëfi Almasi bi Lu yooyu
yépp seen kilifa Mc ca kaso ba293. Lu Noonu Yaxya woo ñaar ci ayÑaari xalaat ñoo jiitaloon seeni rob. Benneel bi mooy war nañu suul ñépp. Bañ la suul,
gàcce ku réy la, alkande sax. Te ñaareel bi mooy ab néew dafay taqal kepp ku ko laal
sobe. 
Bokk am na maanaa lool ci xalaati Yawut ya. Moo tax ñépp bëggoon nañu ñu denc leen
ak seeni maam. Këri boroom alal ya amoon nañu bàmmeel yi ñu yett ci xeer walla ñu
jëfandikoo ab xunti. Ci biir am na ay taabal yi ñu yett ci biir xeeru miir bi ci biir bàmmeel ba. 
Ca kaw taabal ya lañu tegoon néew ya, ba noppi béraõ aw doj, ube ko buntu bàmmeel ba. 
Bala màggal ya weexal nañu bunt ya ngir artu nit ñi. Bu néew ba yàq yaxeet ba des yax
ya rekk, ubbiwaat nañu bàmmeel ba, dajale yax ya, duggal leen ca ab njaq, ba noppi denc
njaq ba ci ab làquwaay ak seeni yaxi maam. Naka noonu bàmmeel ya manoon nañu denc
bokk yu bare. Baadoolo yi ci suuf rekk lañu leen suul. Yawut ya lakkuñu néew ya. 
Sëg ya ca biti dëkk ya lañu fekk. Yoonu Musaa tere na ñu suul nit ñi ci biir miiru dëkk ba. 
Ci kaw seen aada yaayam te xëy-na ñeneen jigéen ñoo jiitaloon jaat gi. Dañuy wax ne
jigéen moo indi dee ci àddina si. Lool moo tax ñu jiital néew bi. Ñeneen ñi topp nañu ci jaat
gi. Ñépp di jooy te naqarlu, waaye amoon na itam ay jigéen ñoo xam ne seen liggéey ca
dëj ya moo doon jooy ak coow yu bare, sarxolle, tagg ndem-si-Yàlla ji, te woy woyi dëj yi
ànd ak tëggum weñ mu xumb, ak ñi liit ak toxoro. 
Bokki ndem-si-Yàlla ji daan nañu xotti seeni yére, bañ sangu walla xeeñoo lu neex, muuru,
taraxlaayoo ab saaku, def tànki neen, sottikoo suuf walla dóom ci seen kaw bopp ngir
wone seen naqar. 
Ñi romb ab dëj war nañu ko gunge lu gën ga néew ay meetar. 
291 Lu 7:12 jigéen ji jëkkëram faatu: Ci Israyil, doom yi dañuy toppatoo seen waajur. 
Waaye jëtun bu amul jëkkër, amul doom dundam man naa metti lool, mu tumurànke sax. 
Ci yërmande dëkkandoo yi rekk la mana sës lu dul mu am ay bokk yu am xaalis. Gis nañu
ci kàddug Yàlla ne Yàlla dafa yërëm jëtun yi te di baayoo jirim yi. 
292 Lu 7:14 Mu laal jaat ga: Ku laal jaat ga dafa takk sobe. Li Yeesu defoon bettoon na
ñi ko gisoon. 
293 Mc 11:2 Yaxya ca kaso: Yaxya nekkoon na ca kaso daanaka benn at ba fi ñu tollu. Tëj
nañu ki ku daan dëkk ca màndiõ ma ca kaso fu mu mënula gis asamaan si, mënula gis
garab ya, mënula gis dara lu dul miiri doj. Seetal itam leeral 144 (Mc 4:12, wàll 27, page111Nettalib Yeesutaalibeem, yónni léen ci Boroom bi, ngir laaj ko: « Ndax yaw yaa di Ki
wara ñëw294, walla danoo wara xaar keneen? »Bi taalibe ya agsee ca Yeesu, ñu ne ko: « Yaxya moo nu yebal, nu laaj
ndax yaa di Ki waroona ñëw, walla danuy xaar keneen? »Ca waxtu woowa Yeesu wéral nit ñu bare ci seeni feebar ak ci seeni metit,
di dàq ay rab tey gisloo ay gumba. Noonu mu wax ndaw ya ne léen:
« Demleen nettali Yaxya295 li ngeen gis te dégg ko. Gumba yaa ngi gis,
lafañ yiy dox, gaana yi wér, tëx yiy dégg, ñi dee di dekki, te néew doole
ñaa ngi dégg xibaaru jàmm bi. Yaw mi sa ngëm yolomul ndax man,
barkeel nga. »
Mc Bi nga xamee ne taalibe ya Yaxya yónni woon ci Yeesu dem nañu,
Yeesu daldi wax ak mbooloo ma ci mbirum Yaxya ne léen: « Lu ngeen
seeti woon ca màndiõ ma? Xanaa barax buy jaayu ci ngelaw li296? Kon lu
ngeen seeti woon nag? Nit ku sol yére yu rafet? Waaye ñi sol yére yu rafet
ñu ngi dëkk ci këri buur. Lu tax ngeen génn nag? Ngir gis ab yonent?
Waaw, wax naa leen ne ëpp na yonent297. Yaxya male moo di ki ñu
waxoon ci Mbind mi naan: “Maa ngi yónni sama ndaw, mu jiitu la, te
xàllal la yoon ci sa kanam. ” Ci dëgg maa ngi leen koy wax, ci li jigéen67)
294 Mc 11:3; Lu 7:20 Ki wara ñëw: Mooy benn ci ni ñu tudde woon Almasi bi nara ñëw. 
Mooy tur wi Yaxya moom ci boppam jëfandikoo ca Mc 3:11. Seetal itam leeral 104 (Yow
1:21, wàll 20, page 52). 
295 Mc 11:4; Lu 7:22 Demleen nettali Yaxya … : Ngir tontu ci laaju Yaxya, Yeesu wone
na ne li muy def mooy li yonent Yàlla Esayi waxoon na ne Almasi bi nara def ca Isa
29:18-19; 35:5-6; 42:18; 61:1. Esayi waxul dara ca gaana yi wér walla ñi dee di dekki. 
Waaye Esayi wax na ne itam ñëwug Almasi bi war naa indi mbugal ca nooni Yàlla. 
296 Mc 11:7; Lu 7:24 barax buy jaayu ci ngelaw li: Barax bi ñu gis ca Israyil (Arundo
donax) dafa gëna gudd bi ñu am ci Senegaal (Phragmites australis). Guddaayam man naa
tollu ba 8 meetar sax, te fekk nañu leen fu Yaxya daan soobe nit ñi ci ndox. Ndax caru
barax ba dafa gudd te ñàkk doole mu jaayu ci ngelaw li. ‘Barax buy jaayu ci ngelaw li’
waxin la buy wax ci nit ku nekk ci sikki-sàkka, di ñàkk fit. Maanaam mooy ki ñàkk pastéef,
moom moo xam ne mu deltu gannaaw yoon bu ne boroom doole ya walla mbooloo ma
wax ko dara. 
297 Mc 11:9-10; Lu 7:26-27 ëpp na yonent: Yeesu nee na Yaxya ëpp na yonent ndaxte
moo di ki yonent Yàlla yi wax ne nara ñëw jiituji Almasi bi (Isa 40:3; Mal 3:1; 4:5-6). Yaxya
moo nekkoon ca diggante ñaari jamono, maanaam kóllëre gu jëkk ga ak jamono ji Yeesu
indi woon, ji Yàlla waajaloon ci diirub ay junni at, mooy nguuru Yàlla. Liggéey bi Yàlla
denkoon Yaxya moo ëpp solo liggéeyi yonent yépp yi ko jiitu woon. 112Ñaareelu at mijur298, ku sut Yaxya masula feeñ. Waaye ba tey ki gëna ndaw ci nguuru
Yàlla299 Aji Kawe ji moo ko sut. »
Lu Nit ñépp ñi doon déglu Yeesu, ba ci juutikat yi300 sax, dëggal nañu ne
Yàlla ku jub la, ndaxte nangu nañu Yaxya sóob léen ci ndox301. Waaye
Farisen ya302 ak xutbakat ya303 dañoo bañ, mu sóob léen ci ndox, di wone
noonu ne gàntu nañu li léen Yàlla bëggaloon. Yeesu tegaat ca ne: Mc «Ci li dale ci jamonoy Yaxya ba léegi, Lu yégle nañu
xibaaru jàmm bi ci nguuru Yàlla, te Mc nit ñaa ngi góor-góorlu ngir dugg
ci nguuru Yàlla, te ñi sawar ñoo ci am wàll. Ndaxte li yonent yi wax ak
li yoonu Musaa tëral ñu ngi doon dox, ba kera Yaxya di feeñ. Te Yaxya
moomu, su ngeen bëggee nangu lii, mooy Ilyaas304 bi waroona ñëw. 
Déglul bu baax, yaw mi am ay nopp. 
Lu « Kon lan laa mana méngaleel niti jamono jii? Lan lañuy nirool? Ñu ngi
nirook xale yu toog ca pénc ma tey woowante naan: “Liital nanu leen ak
toxoro, te fecculeen, woyal nanu leen woyi dëj, te jooyuleen305. ”Ndaxte Yaxya feeñ na, lekkul mburu, naanul biiñ, ngeen daldi ne: “Dafa
ànd ak rab. ” Gannaaw gi nag Doomu nit ki ñëw na, lekk, naan, ngeen
daldi ne: “Kii daal bëgg na lekk, di naan biiñ, tey xaritoo ak ay juutikat ak
ay boroom bàkkaar. ” Waaye li xam-xamu Yàlla di jur, mooy firndeel ne
dëgg la. »49. Yeesu ca kër Simoõ Farisen ba (Lu 7:36-50)Lu Amoon na ab Farisen bu ñaan Yeesu, mu ñëw lekkandoo ak moom. 298 Mc 11:11; Lu 7:28 ci li jigéen jur: Waxin la lu tekki ‘doomu Aadama’. 
299 Mc 11:11; Lu 7:28 nguuru Yàlla: Seetal leeral 84 (Mc 3:2, wàll 16, page 45). 
300 Lu 7:29 juutikat ya: Seetal leeral 90 (Lu 3:12, wàll 16, page 47). 
301 Lu 7:29 sóob ci ndox bi Yaxya defoon: Seetal leeral 83 (Mc 3:6, wàll 16, page 45). 
302 Lu 7:30 Farisen ya: Seetal leeral 87 (Mc 3:7, wàll 16, page 46). 
303 Lu 7:30 Xutbakat ya: Seetal leeral 57 (Mc 2:4, wàll 12, page 36). 
304 Mc 11:14 Yaxya mooy Ilyaas: Seetal leeral 22 (Lu 1:17, wàll 5, page 20). 
305 Mc 11:17; Lu 7:32 Liital nanu leen ak toxoro, te fecculeen, woyal nanu leen woyi
dëj, te jooyuleen: Yeesu xalaatloo na ñi ko déglu woon ci ay xale yi fo ca pénc ma. Ci bu
jëkk ñu bég-béglu ni ñu nekk ci ag céet. Waaye seeni àndandoo bëgguñu ci bokk. Ba
noppi ñu jooy-jooylu ni ñu nekk ci ab dëj. Waaye ba tey seeni àndandoo bëgguñu ci bokk. 
Xale ya ñoo misaale Yeesu ak Yaxya. Àndandoo ya ñoo misaale seeni noon, maanaam
Farisen ya ak xutbakat ya. 113Nettalib YeesuYeesu dem kër waa ja, toog ca lekkukaay306. Fekk amoon na ca dëkk ba
jigéen juy moy Yàlla307. Bi mu yégee ne, Yeesoo ngay lekk ca kër Farisen
ba, mu dem, yóbbaale njaq lu ñu defare doj wu ñuy wax albaatar308 te def
latkoloñ. Bi jigéen ja agsee309, mu taxaw ca gannaaw tànki Yeesu, di jooy. 
Noonu ay rongooñam tooyal tànki Yeesu, jigéen ja di léen fomp ak
kawaram310, di léen fóon te ciy sotti latkoloñ ja. Naka la Farisen, bi woo woon Yeesu ci këram, gis loolu, mu wax ci xelam
naan: « Bu nit kii doonoon yonent311, kon dina xam kuy jigéen ji koy laal
ak ni mu nekke bàkkaarkat. » Yeesu ne ca tonn, daldi ne Farisen ba:
« Simoõ, am na lu ma la wara wax. » Simoõ ne ko: « Waxal, kilifa gi. »Yeesu ne ko: « Da fee amoon ñaari nit ñu ameel bor benn leblekat. Kenn
kaa ngi ko ameel téeméeri junni ci xaalis312, ki ci des fukki junni313. Waaye
kenn ci ñoom manu koo fey. Noonu mu baal léen bor ya. Ci ñaar ñooñu306 Lu 7:36 toog ca lekkukaay: Ci wépp xeet lekk am na solo ngir feddali bokk. Yawut ya
daan na topp aada Room ci seeni bernde. Gan yi sóonu nañu ca seeni concol càmmooñ
ca i lal, yi wër ab lekkukaay, bopp féete taabal bi, tànk féete gannaaw. Fu ñu la berale
jataay / Toogu bu ñu la jox / ak li ñu la jox lekk sax moo wone ni ñu la terale ak sa maana. 
Ku ñu may toogu bu yiw, jëkka toog. Ca kër Farisen ga, Yeesu dugg na, toog ca
lekkukaay, ca toogu bu yiw. 
307 Lu 7:37 jigéen ju moy Yàlla: lu gëna wóor mooy gànc. Jigéen ji amoon na fit ngir dem
fa. Ca dëkk bu ndaw ñépp xam nañu ñépp. Naka noonu ñépp ña teewoon ca kër Farisen
ba xamoon nañu ko ak li mu defoon ba xeeb ko. 
308 Lu 7:37 njaqu albaatar: Albaatar, xeer wu weex ni kew la, te rafet. Daan nañu ci yett
ay njaq yu am baat bu gudd ngir denc latkoloñ. 
309 Lu 7:38 jigéen ja agsee: Bi kenn wooyee ab jànglekat mu lekk ca këram, ku bëgg ca
waa dëkk bi man nañoo ñëw déglu ko. Bokkuñu ca lekk. Ñu taxaw ca miir ya di seetaan. 
Jigéen ji tànnoon na palaas ca gannaaw Yeesu, mu tiim tànkam. 
310 Lu 7:38 fomp tànk ak kawaram: Jigéen ju tedd day musóoru, du watu, du wàññee
kawaram. Ci biir këram sax du def boppu neen. Naka noonu dindi musóoram, te bàyyi
kawaram wadd rawatina ci biir góor ñi ngir fomp tànki Yeesu lu réy la ba tax nit ñi yéemu
te jàq. Ni mu laale Yeesu sax, maanaam fóon tànkam, doyoon na mbooloo mi jàq ndaxte. 
Li jigéen ji def dafa ëpp. 
311 Lu 7:39 bu doon yonent: Ca jamono Yeesu góor gu tedd, waxatumaak ku ñuy teg ab
yonent, du am diggante ak jigéen ci kanamu nit. Du wax ak moom. Du bàyyi mu laal ko
ndax ragal sobe wàll ca moom, rawatina jigéen juy moy Yàlla. Naka noonu ci xalaatu nit
ñi Yeesu waroona bank tànkam ngir sore jigéen ja, walla yedd ko, walla bañ ko. Yeesu
deful dara. 
312 Lu 7:41 téeméeri junni: maanaam juróomi téeméeri denariyon. 
313 Lu 7:41 fukki junni: maanaam juróom fukki denariyon. 114Ñaareelu at minag kan moo ko ciy gëna bëgg? » Simoõ ne ko: « Xanaa ki ñu baal bor bi
gëna bare. »Yeesu ne ko: « Àtte nga dëgg, » daldi walbatiku ca jigéen ja, ne Simoõ:
« Ndax gis nga jigéen jii? Dugg naa sa kër314, te joxewuloo ndox, ngir
raxas samay tànk. Waaye moom, raxas na samay tànk ak ay rongooñam,
ba noppi fomp léen ak kawaram. Bi ma agsee, fóonuloo ma, waaye moom,
bi ma duggee ba léegi tàyyiwul ci di fóon samay tànk. Defuloo diw ci
sama bopp, waaye moom, sotti na latkoloñ ci samay tànk. Moo tax ma di
la wax ne, su wonee mbëggeel gu réye nii, dafa fekk ñu baal ko
bàkkaaram yu bare. Waaye ki mbëggeelam néew dafa fekk ñu baal ko lu
tuuti. »Yeesu daldi ne jigéen ja: « Baal nañu la say bàkkaar. »Noonu ñi doon lekkandoo ak moom di wax ci seen xel naan: « Kii am sañ-
sañu baale bàkkaar mooy kan? »Waaye Yeesu ne jigéen ja: « Sa ngëm musal na la. Demal ci jàmm. »50. Yeesu dem na Yerusalem faj fa jarag (Yow 5:1-47)Anam yi: Xamuñu kañ la Yeesu demoon Yerusalem, tamit jafe na xam fu
ñu ko wara teg ci biir nettali yi nekk ci Macë, Màrk ak Luug. Ñoom daal,
waxuñu sax Yeesu dem na Yerusalem at moomu. Ci ñaareelu atum Yeesu
la ame woon. Fii laa koy teg ndaxte fii la nettali bi yomba duggal. 
Yow Gannaaw loolu Yawut ya amoon nañu genn màggal315, moo tax Yeesu
demoon Yerusalem. Ca wetu benn ci bunti dëkk ba nag, maanaam ca
Buntu xar ya316, am na fa bët bu tudd Betesda317 ci làkku yawut, te ñu314 Lu 7:44-46 ni ñu terale gan: Bi gan ba agsee kër ga boroom kër ba daan na ko jox
ndox ngir mu mana raxas i tànkam. Dàll yi aaruñu tànk yi ca pënd ak banu yoon ya ba tax
ñu taq suuf. Su boroom kër amee ay jaam, ñoom nu raxas tànki gan yi. Lu dul loolu gan
yi raxas nañu seeni tànk seen bopp. Tamit su ñu bëggee jox gan bu am maana cér, ñu
fóon ko ci lex. Te ñu def ci boppam tuuti ci diwu oliw gi ñu boole ak ndab lu ko xeeñal. 
Simoõ defu ko. Dafa wone yeneen gan yi ne joxul Yeesu cér. 
315 Yow 5:1 genn màggal: Xam nañu ne Yeesu dem na Yerusalem ngir benn ci màggali
Yawut yi, maanaam bésu Mucc ba, Pàntakot (ca weeru me walla sulye), walla Mbaar ya
(ca weeru sàttumbar walla oktoobar). Waaye mënul woon nekk màggalu bésu Mucc ba
ndaxte gis nanu ba noppi ne bés boobu fekk na Yeesu ci Galile (seetal wàll 41). Naka
noonu benn ci yeneen ñaari màggal yi la woon. 
316 Yow 5:2 Buntu xar ya: Benn ca buntu miiru Yerusalem bu Neyemi tabaxoon bi Yawut
ya delloo ca réew mi jóge Babilon. Ca jamono Yeesu, bunt bu ndaw, fu ñu jaarale xar yi115Nettalib Yeesuwërale ko ak juróomi mbaar. Ca suufu mbaar yooyu la jarag yu bare, yu
deme niki ay gumba, ay lafañ ak ay làggi, daan tëdd, di xaar ndox mi
yëngatu; ndaxte, ci ni ñu ko nettalee, benn malaakam Boroom bi da daan
wàcc léeg-léeg di jax ndox mi. Bu ndox mi masaa yëngu ba noppi, jarag
ju ca jiitu, wopp joo amaan, daldi wér ca saa sa. Amoon na fa benn waay
bu feebaroon lu mat fanweeri at ak juróom ñett. Bi ko Yeesu séenee mu
tëdd, te mu xam ne woppam ji yàggoon na lool, mu laaj ko ne: « Ndax
bëgg ngaa wér? »Jarag ja ne ko: « Sang bi, duma am ku ma sóob ci ndox mi, bu yëngoo; su
ma ciy fexee dem, ñu jëkk ma ci. »Yeesu ne ko: « Jógal, jël sa basaõ te dox. » Ca saa sa mu daldi wér, jël
basaõam, daldi dox. Mbir moomu dafa daje woon ak bésub noflaay ba318, looloo tax ba Yawut
ya daldi ne nit ku wér ka: « Tey bésub noflaay la, te sunu yoon aaye na,
ngay yor sa basaõ. » Mu ne léen: « Ki ma faj moo ma ne: “Jëlal sa basaõ
te dox. ” » Ñu ne ko nag: « Ku la ne: “Jëlal sa basaõ te dox”? » Waaye waa
ji xamul ki ko wéral, fekk booba Yeesu dem na, te nit ñu bare teewoon
nañu ca bérab ba. Bi ñu ca tegee ab diir, Yeesu dajeek moom ca kër Yàlla ga ne ko:jëm kër Yàlla ga. 
317 Yow 5:2 Bët bu tudd Betesda: Turu benn sanguwaay ci Yerusalem la woon, ca wetu
benn ci bunti dëkk ba, maanaam ca Buntu xar ya (mooy li ñu tudd Buntu gaynde ya tey
ji). Seetal kartu Yerusalem (kart 18) ak nataal ba (nataal 8). Gas nañu ko daanaka 8 xarnu
lu jiitu jamono Kirist (2Ki 18:17; Isa 7:3; 36:2) ngir denc ndoxum taw ak ndoxum bët. 
Daanaka 3 xarnu lu jiitu jamono Kirist gas nañu ñaareelu sanguwaay. Boole nañu ñaari
sanguwaay ak benn solom. Ñeenti mbaar yi sës ci ay kenu doj ñoo wëroon ñaari
sanguwaay ya ak menn ci seen diggante. Daan nañu sang xar yi foofu laata ñu rendi
woon leen ngir ab sarax ca këru Yàlla ga. Cosaankat ya fekk nañu ko lu matul sax 300
meetar ca noru këru Yàlla ga. Sanguwaay réy nañu woon. Bu ne yaatuwaay ak guddaay
ëpp na 50 meetar ak xóotaay bu tollu 13 meetar. Cosaankat ya yaakaar nañu ne bëtu
ndox moo tax ndox mi yengu. Waa jamono ya gëmoon nañu ne ndoxum man naa faj ña
jarag. 
318 Yow 5:10 bésub noflaay: Yoonu Musaa aaye na ne ñu liggéey ca bésub noflaay,
waaye faramfàccewul looy liggéey. Aada Yawut ya teg na ca ay digal yu bare ngir
faramfàcce looy liggéey. Yonent Yàlla Yeremi tere na ñu jaar ca buntu dëkk bi di yen dara
(Jer 17:19-27), te Neyemi tere na jaaykat ya duggal seem njaay ci dëkk ba (Neh
13:15-19). Ca jamono Yeesu boroom diine ya ne nañu ne ku yor ab pusa ca mbubbam di
dox ca dëkk ba tooñ na bésub noflaay te jar na ñu rey ko. Werante nañu sax ndax yoon
wa may na ñu mana sol poose bën walla tànk. Naka noonu waay bu Yeesu fajoon jàdd
na aada Yawut ya bi mu yoree basaõam, tooñ goo xam ne dee rekk mooy àtteem. 116Ñaareelu at mi« Déglul, fii mu ne, wér nga; bul defati bàkkaar, ngir ragal lu yées lii dal
la. »Noonu nit ka dellu ne Yawut ya, Yeesu moo ko fajoon. Looloo tax Yawut
ya di wuta sonal Yeesu, ndaxte daan na jëfe noonu ca bésub noflaay ba. Waaye Yeesu wax na léen ne: « Sama Baay nekk na ba tey ci liggéey, kon
man itam damay liggéey319. »Baat boobu moo tax ba Yawut yi gën koo wuta rey, ndaxte yemul woon
rekk ci baña topp ndigalu bésub noflaay ba, waaye dafa wax it ne, Yàlla
Baayam la, ba teg boppam Yàlla. Noonu Yeesu ne léen: « Ci dëgg-dëgg maa ngi leen koy wax, Doom ji320manula def dara moom ci boppam; li mu gis Baay bi di def rekk lay def. 
Li Baay bi di jëf la Doom ji itam di jëf. Ndaxte Baay bi bëgg na Doom ji,
ba di ko won lépp lu muy def, te dina ko won jëf yu ëpp kéemaan yii, ngir
ngeen gëna waaru. Maanaam, ni Baay bi di dekkale ñu dee ñi, di léen jox
dund, noonu la Doom ji di joxe dund321 ñi mu ko bëgga jox. Baay bi du
àtte kenn; àtte bi yépp, jox na ko Doom ji322, ngir ñépp di teral Doom ji,
ni ñuy terale Baay bi. Ku teralul Doom ji, teraloo Baay, bi ko yónni. « Ci dëgg-dëgg maa ngi leen koy wax, ku dégg sama kàddu te gëm ki ma
yónni, am nga dund gu dul jeex te doo jaar ca àtte ba, ndaxte génn nga ci
dee, tàbbi ci dund. Ci dëgg-dëgg maa ngi leen koy wax, jamono dina ñëw
te agsi na ba noppi, mooy jamono, ji ñu dee ñi di dégg baatu Doomu Yàlla
ji, te ku ko dégg dinga dund. Ndaxte ni Baay bi ame dund moom ci
boppam, noonu it la ko maye Doom ji, mu am ko ci boppam. Jox na
Doom ji itam sañ-sañu àtte, ndaxte mooy Doomu nit ki323. « Bu leen ci dara jaaxal; ndaxte jamonoo ngi ñëw ju néew yépp, yi nekk
ci seen bàmmeel, di dégg baatam tey génn. Ñi daan jëf lu baax dinañu319 Yow 5:17 sama baay di liggéey kon man itam damay liggéey: Daan nañu werante
ndax Yàlla dafay liggéey ca bésu noflaay. Ci muj wax nañu ne Yàlla dafay liggéey saa su
nekk, ca bésu noflaay sax. Li Yeesu waxoon mooy ni Yàlla sañe woona liggéey ca bésu
noflaay, noonu la Yeesu sañe liggéey. Mu yemale boppam ak Yàlla. 
320 Yow 5:19 Doom ji: Seetal leeral 2 (Mk 1:1, wàll 1, page 12). 
321 Yow 5:21 ni baay bi dekkale ñu dee ñi noonu la Doom ji joxe dund: Ca jamono
Yeesu gëm nañu ne Yàlla rekk moo mana jox dund gi. Wax ju doy waar la ci noppi ñi ko
déglu. 
322 Yow 5:22 àtte bi yépp jox na ko Doom ji: Ca jamono Yeesu gëm nañu ne Yàlla rekk
moo am sañ-sañu àtte bi. Moom itam wax ju doy waar la. 
323 Yow 5:27 Doomu nit ki: Seetal leeral 121 (Yow 1:51, wàll 22, page 58). 117Nettalib Yeesudekki, dund ba fàww, waaye ñi daan jëf lu bon, dinañu dekki, ñu daan
léen. Manumaa def dara man ci sama bopp. Ni ma Baay bi di digale rekk
laay àttee, te sama àtte bu jub la, ndaxte defuma sama bëgg-bëgg, ci
waawi ki ma yónni doõõ laay aw. « Su ma seedeelee sama bopp, sama wax du am maana. Waaye keneen
moo may seedeel324, te bir na ma ne la muy wax ci man dëgg la. « Yéen yónni ngeen ay ndaw ci Yaxya, te seede na dëgg. Man ci sama
bopp soxlawuma seedes nit; waaye nag damay wax loolu rekk, ngir ngeen
mucc. Yaxya meloon na ni làmp buy tàkk tey leeral, te nangu ngeena
bànneexu ab diir ci leeram. « Waaye yor naa ci man seede su gëna mag si ma Yaxya di seedeel: maa
ngi def jëf, yi ma Baay biy sant. Jëf yooyu may def nag ñooy seede ne,
Baay bi moo ma yónni. Te Baay bi ma yónni, moom itam seede na ma. 
Masuleena dégg baatam te masuleena gis xar kanamam, te kàddoom saxul
ci yéen, ndaxte gëmuleen ki mu yónni. Yéena ngi gëstu Mbind yi, ndaxte
dangeen cee yaakaar dund gu dul jeex. Mbind yooyu nag far, ci sama mbir
lañuy wax; te bëgguleena ñëw ci man ngir am dund!« Wutuma tagg yu jóge ci nit. Waaye yéen, xam naa leen; leer na ma ne
amuleen ci seen xol benn mbëggeel ci Yàlla. Man ñëw naa ci sama turu
Baay, te nanguwuleen ma, waaye bu keneen dikkee ci turu boppam, ngeen
nangu ko. Bëgg ngeen ku leen di tagg, te wutuleen ngërëm, li jóge ci jenn
Yàlla rekk ji am. Kon nan ngeen mana gëme?« Buleen xalaat ne maa leen di jiiñ dara ci sama kanam Baay. Musaa, mi
ngeen yaakaar, moo leen di booleek moom. Bu ngeen gëmoon Musaa,
dingeen ma gëm man itam, ndaxte seedeel na ma325. Waaye su fekkee
gëmuleen li Musaa bind, kon nu ngeen mana gëme samay wax? »324 Yow 5:31-40 ñeenti seede: Ca kaw yoonu Musaa benn seede doyul ngir feddali dara. 
Naka noonu Yeesu indi na ñeent. Ñooy Yaxya (Yow 5:32-25); kéemaani Yeesu (Yow
5:35,36); Yàlla ci boppam (Yow 5:37,38) ak Kàddug Yàlla (Yow 5:39-47). 
325 Yow 5:46 Musaa seedeel na ma: Yeesu waxul ca fan la Musaa bindoon lu jëm ca
Almasi bi. Almasi bi feeñ na ca yégleb lu nara ñëw (Ge 3:15; 22:18; 49:10; Nu 24:17; De
18:15) te matal na itam misaal yi yoonu Musaa ëmb ni màggalu bésub Mucc bi, ñam wi
ñu tudd mànn, doju koñ ba ak nangam ak nangam. 118Ñaareelu at miSaar 8. Yeesu wër na diiwaanu Galile ñaareel bi yoon51. Yeesu dem waaraate, ndeyam ak ay rakkam seetsi ko (Mc 12:46-
50; Mk 3:20-35; Lu 8:1-4,19-21; 12:10)
Lu Gannaaw loolu Yeesu di dem ca ay dëkk yu mag ak yu ndaw, di
waaraate ak di yégle xibaaru jàmm bi jëm ci nguuru Yàlla. Fukki taalibe
ya ak ñaar ànd ak moom, ak ay jigéen yu mu teqale woon ak rab te jële
léen ci seeni wopp, ñu di: Maryaama, mi ñuy wooye Maryaamam
Magdala326, mi Yeesu tàggale woon ak juróom ñaari rab; Sànn327, soxnas
ku ñuy wax Kusa, mi doon wottu alalu Erodd; ak Susànn ak ñeneen
jigéen328. Jigéen ñooñu ñoo doon joxe seen alal, ngir dimbali Yeesu ak ay
taalibeem. Dëkk ak dëkk nit ña di fa jóge jëm ca Yeesu, ba mbooloo mu
bare dajaloo. 
Mk Am beneen bés Yeesu ñëwaat ca kër ga. Te mbooloo mu bare
dajaloowaat fa, ba tax manuñoo lekk sax. Bi ko ay bokkam déggee nag, ñu ñëw, ngir jàppsi ko329 naan: « Dafa
tàggoo ak sagoom330. »Te it xutbakat ya jóge Yerusalem331 ne: « Beelsebul332 jàpp na ko; ci326 Lu 8:2 Maryaamam Magdala: Maryaamam Magdala mooy ki ñu jëkk tudd fépp fu ñu
lime jigéen ñi topp Yeesu. Tamit turam dellusi na ay yooni yoon ci nettalib ndekkite Yeesu
(Mc 28:1-10; Mk 16:1-11; Yow 20:1-18). Ci moom la Yeesu jëkka feeñu (Mk 16:9; Yow
20:11-18). Yeesu dàqe na ci moom juróom ñaari rab (Mk 16:9). Turam feeñ na ci Mc
27:56,61; 28:1; Mk 15:40-41,47; 16:1,9,10,11; Lu 8:2; 24:10; Yow 20:1,11,16,18. 
327 Lu 8:3 Sànn ak Susànn: Xamuñu dara ci ñoom lu dul li ñi jàng ci aaya bi. Sànn feeñ
na itam ca Lu 24:10. Erodd mooy Erodd Antipas, buuru Galile. 
328 Lu 8:3 taalibe yu jigéen: Boroom alal ya daan nañu joxe ca seen alal ngir dimbali
jànglekat ya. Waaye jànglekat ya daawuñu may jigéen ñi ñu ànd ak ñoom. Mayuñu sax
jigéen ya jàng. 
329 Mk 3:21 ay mbokkam ñëw ngir jàppsi ko: Boroom xam-xam ya xamuñu bu baax
waaye xëyna ay mbokkam gëm nañu ne Yeesu dina teg gàcce ci seen kër. Moo tax ñu
ñëw ngir jàppsi Yeesu. 
330 Mk 3:21 tàggoo ak sagoom: Gëm nañu ne rab moo tax nit tàggoo ak sagoom. 
331 Mk 3:22 Xutbakat ya jóge Yerusalem: Xutbakat ya dox nañu tànk lu tollu benn
ayu-bés ngir àgg Galile. Seetal leeral 57 (Mc 2:4, wàll 12, page 36) ngir gëna xam ci
xutbakat ya. 
332 Mk 3:22 Beelsebul: Yàlla ju araam la, ji waa Filisti doon jaamu ci dëkku Ekkron. Yeesu
moo ko tudde woon buuru rab yi. Am na ñi xalaat ne weneen turu Ibliis la, ñeneen ñi xalaat119Nettalib Yeesukàttanu buuru rab yi lay dàqe rab yi333. »Noonu Yeesu woo léen, wax ak ñoom ciy léeb ne léen: « Naka la
Seytaane mana dàqe Seytaane? Réew mu xeex boppam, du mana yàgg. Te
kër gu xeex boppam, du mana yàgg. Bu Seytaane nag jógee, ba xeex
boppam, xàjjalikoo dikkal na ko te du mana yàgg, waaye dina tas. « Su fi amee nit ku bare doole, naka la kenn mana dugge ci këram, nangu
alalam? Xanaa dafay jëkka yeew ku bare doole ka, ba noppi doora toj
këram gépp. Ci dëgg maa ngi leen koy wax, lépp dees na ko baal nit ñi,
muy bàkkaar, muy sosal Yàlla wu mu mana doon. Lu Ku sosal Doomu nit
ki334, dinañu la baal, Mk waaye kuy sosal Xel mu Sell mi335 deesu ko baal
mukk; gàddu na bàkkaar ba fàww. » Yeesu wax na loolu, ndaxte nee
woon nañu, rab jàpp na ko. 
Lu Noonu ndeyu Yeesu ak ay rakkam336 ñëw seetsi ko, waaye manuñu
woona agsi ci moom, ndaxte nit ña dañoo bare. Mk Ñu taxaw ci biti,
yónnee, woo ko. Fekk booba mbooloo nga toog, wër ko. Ñu ne ko nag:
« Sa yaay ak say rakk ñu ngi taxaw ci biti, Mc bëgga wax ak yaw. »
Mk Waaye Yeesu ne léen: « Kan mooy sama ndey? Ñan ñooy samay
rakk? » Noonu mu xool ñi ko wër [daldi] Mc joxoñ ay taalibeem naan: Mk« Sama yaay ak samay rakk a ngii; Lu ñooy ñiy déglu kàddug Yàlla, te di
ko topp, Mk ndaxte kuy def coobarey Yàlla, kooku mooy sama rakk ak
sama jigéen337 ak sama ndey338. »ne meneen xel mu bon mu am kàttan ci suufu Ibliis. 
333 Mk 3:22 Ca kàttanu buuru rab yi lay dàqe rab yi: Amoon na ca jamono Yeesu ñi
doon jéema dàq rab yi ak kàttanu xel mu ëpp doole rab wi. Mooy xam-xam bu ñuul. Yoonu
Musaa dafa araamal xam-xam bu ñuul te sant ñu rey képp ku ci bokk. Naka noonu tuuma
ju réy la. 
334 Lu 12:10 Doomu nit ki: Seetal leeral 121 (Yow 1:51, wàll 22, page 58). 
335 Mk 3:29; Lu 12:10 Xel mu Sell mi: Seetal leeral 25 (Lu 1:35, wàll 6, page 24). 
336 Mc 12:46; Mk 3:32; Lu 8:19 rakki Yeesu: Yeesu amoon na ñeenti rakk yu góor yu
bokk ndey ak ay rakk yu jigéen. Rakk yu góor ya Saag, Yuusufa, Simoõ ak Yuda lañu
tudd. Bi Yeesu nekkoon ci àddina si gëmuñu ci moom. 
337 Mc 12:50; Mk 3:35 sama jigéen: ca jamono Yeesu Yawut ya mayuñu jigéen wenn wàll
ci diine. Waaye Yeesu boole na leen ci taalibeem. 
338 Mc 12:50; Mr 3:35; Lu 8:21 sama yaay ak samay rakk ñooy …: Mbokk, maanaam
sa waa kër, am na solo lool. Teral say waajur bokk na ca ndigal yu gëna màgg ca yoonu
Musaa. Waaye Yeesu nee na déggal Yàlla moo ko ëpp solo. 120Ñaareelu at mi52. Yeesu jàngalewaat na ciy léeb ci wetu dex ga (Mc 13:1-52; Mk 4:1-
34; Lu 8:4c-18; 13:18-21)Léebu beykat bi (Mc 13:1-9; Mk 4:1-9; Lu 8:4-8)Mk Am beneen yoon Yeesu nekk ci wetu dex ga339, di jànglewaat. Mbooloo
mu bare dajaloosi, ba tax mu yéeg cig gaal, dugg ca dex ga; mbooloo
mépp taxaw ca tefes ga. Noonu Yeesu daldi léen jàngal lu bare ciy léeb. 
Ci njàngleem nag mu ne léen:« Dégluleen, dafa amoon beykat bu demoon jiyi. Bi muy saaw toolam340nag, lenn ci pepp mi wadd ci kaw yoon wi341, Lu nit ñi joggi ci, Mk picc yi
daldi ñëw, lekk ko lépp. Leneen ci pepp mi wadd ci bérab bu bare ay doj342 te néew suuf, mu daldi
sax bu gaaw, ndaxte suuf si barewul. Waaye bi jant bi naajee, mu lakk,
wow, ndaxte amul ay reen, [te] Lu suuf si tooyul woon. Leneen nag wadd ci biir ay xaaxaam, ñu saxandoo, xaaxaam ya tanc ko,
Mk te meññul dara. Li ci des dal ci suuf su baax, Mc nangu ba Mk mu jóg, sax, di focci ay gub;
lii àntu, ba mat fanweeri yoon lu ëpp la mu ji woon, lii mat juróom benn
fukk, lii mat téeméer. »
Lu Gannaaw loolu Yeesu wax ak kàddu gu dëgër ne: « Déglul bu baax,
yaw mi am ay nopp. »339 Mc 13:1-2; Mk 4:1 Ruqu-tefesu beykat: Ca diggante Kapernwum ak bëtu ndox ya nu
tudd tey ji Tabga am na benn ruqu-tefes daanaka benn kilomet ca sowu Kapernawum ca
suufu tundu Eremos. Ruqu-tefesu beykat lañu ko tudd ndaxte ñu bare gëm nañu ne foofu
la Yeesu waxoon léebu beykat ba. Lu mel ni ab amfiteyatar la. Maanaam su fekkee ne yaa
nekk ca tefes ga di wax, nit ku toog lu ëpp ñaari téeméeri meetar fu la soree ca tund wa
man na laa dégg bu leer nàññ. Boroom xam-xam ya wone nañu ne lu ëpp ca 14. 000 nit
man nañu déglu kenn ku toog ca gaal ca ruq-tefes di wax. Bérab boobu am na suuf su
baax, suuf su am doj yu bare, ak lu mel ni xaaxaam. 
340 Mc 13:3-4; Mk 4:3-4; Lu 8:5 muy saaw toolam: Lu ëpp ña déglu woon Yeesu daan
nañu bey. Daan nañu dox ci tool ba di saaw pepp ya ba noppi bey ko ngir muur pepp ya. 
341 Mc 13:4; Mk 4:4; Lu 8:5 yoon wi: Mooy fu nit ñi daan jàll tool, dëggaate suuf si ba mu
dëgër. 
342 Mc 13:5; Mk 4:5; Lu 8:6 bérab bu bare ay doj: Palestiin am na ay bérab yu bare fu
doj bare ca tool ya. Doj yooyu nekk nañu ci suufu suuf su xóotul. Naka noonu man nga
ci ji waaye reen yi amul fu ñu mana jëm. 121Nettalib YeesuYeesu firil na taalibe yi léebu beykat bi (Mc 13:10-23; Mk 4:10-20; Lu
8:9-15)
Mk Gannaaw loolu ba Yeesu nekkee fu wéet, fukki taalibe ak ñaar ña, ak
ñeneen ñu daan ànd ak ñoom, laaj ko ci mbirum léeb yi. Mc [Ñu] laaj ko lu
tax mu di léen wax ciy léeb [ak] Lu lu léeb woowu di tekki. 
Mc Noonu mu ne léen: « May nañu leen, ngeen xam mbóoti nguuru Yàlla
Aji Kawe ji, waaye ñale mayuñu léen ko. Mk Ñi ci biti léeb ay ëmb lépp. 
Mc Ndaxte ku am, dinañu la dollil, ba nga barele; waaye ku amul, li nga am
as néew, dinañu ko nangu. “Dañuy xool te duñu gis, di déglu waaye duñu
dégg te duñu xam,” moo tax ma di léen wax ciy léeb. Li Esayi waxoon343ci kàddug Yàlla am na ci ñoom, bi mu naan: “Dingeen déglu bu baax
waaye dungeen xam dara; di xool bu baax waaye dungeen gis dara. 
Ndaxte xolu xeet wii dafa dërkiis; dañuy déglu ak nopp yu naqari, tey
gëmm seeni bët, ngir baña gis ak seeni bët, dégg ak seeni nopp, te xam ci
seen xol, ñu waññiku ci man, ma wéral léen. ”« Waaye yéen barkeel ngeen, ndaxte seeni bët a ngi gis te seeni nopp di
dégg! Ndaxte ci dëgg maa ngi leen koy wax, ay yonent yu bare ak nit ñu
jub ñu bare bëggoon nañu gis344 li ngeen di gis waaye gisuñu ko, te dégg
li ngeen di dégg waaye dégguñu ko. »
Mk Noonu Yeesu ne léen: « Ndax xamuleen léeb wii? Nu ngeen xame nag
léeb yi ci des?
Mc Yéen nag dégluleen li léebu beykat biy tekki. Mk Ki ji nag, kàddu gi lay
ji. 
Lu Ki féete ci yoon wi mooy ki dégg. Mc Boo xamee ne nit mu ngi déglu
wax ju jëm ci nguuru Yàlla te xamu ko, Ibliis day ñëw, këf Lu kàddu, gi ñu
def ci xolam, ngir mu baña gëm te Yàlla musal ko. Mc Kooku mooy ki jot
ci jiwu wi ci kaw yoon wi. 
Lu Ki nekk ci bérab bu bare ay doj, mooy ki dégg kàddu gi, ba noppi nangu
ko ak mbég Mk ci saa si, waaye du yàgg, ndaxte wax ji saxul ci moom. LuDina gëm ab diir, waaye Mk bu jaaree ci nattu nag, mbaa ñu fitnaal ko ndax
kàddu gi, mu dàggeeku ci saa si. Ki jot jiwu wi ci xaaxaam yi mooy ki dégg kàddu gi, waaye soxlay àddina
ak naxi alal ak bëgge Lu ak bànneexi àddina Mk solu ko, tanc kàddu gi, ba343 Mc 13:14 Li Esayi waxoon: Jukki nañu ko ci Esayi 6:9-10. 
344 Mc 13:17 Yonent yi jiitu woon Yeesu séen nañu ñëwug Almasi bi Yàlla digoon. Seetal
itam 1Pi 1:9-12. 122Ñaareelu at midu meññ dara. 
Lu Ki jot ci jiwu wi ci suuf su baax si nag, mooy ki dégg kàddu gi, Mk te
nangu ko, Mc te xam ko, Lu te denc ko ci xol bu baax bu gore, te muñ ba jur
njariñ; Mk kii mat fanweeri yoon lu ëpp la ñu ji woon, kii mat juróom benn
fukk, kii mat téeméer. »Léebu jëmb bi (Mc 13:24-30)Mc Noonu Yeesu dégtal léen beneen léeb ne léen: « Nguuru Yàlla Aji
Kawe ji dafa mel ni nit ku ji jiwu wu baax ci toolam. Waaye bi nit ñi di
nelaw, noonam ñëw, ji jëmb345 ci biir dugub ji, daldi dem. Bi dugub ji
saxee nag, jëmb bi saxaale ak moom. « Noonu surgay boroom kër ga ñëw ci moom ne ko: “Góor gi, xanaa
jiwuloo jiwu wu baax ci sa tool? Fu jëmb bi jóge nag?” Mu ne léen:
“Noon a ko def. ” Surga ya ne ko: “Ndax nu dem dindi ko?” Mu ne léen:
“Déedéet, ngir baña buddiwaale dugub ji, bu ngeen koy dindi. Bàyyileen
ñoom ñaar, ñu màgg, ba ngóob ma jot. Bu ngóob ma jotee nag, dinaa wax
ñi koy góob: ‘Jëkkleena dindi jëmb bi, takk ko ay say, lakk ko, waaye
ngeen semb dugub ji ci sama sàq. ’ “ »Léebu làmp bi (Mk 4:21-25; Lu 8:16-18)Mk Yeesu ne léen itam: « Ndax nit dina jël làmp346, dëpp ci leget walla def
ko ci ron lal? Lu Kenn du taal làmp, dëpp ci leget, walla mu di ko def ci
ron lal347. Daf koy wékk, ngir mu leeral ñiy dugg. Mk Amul dara luy kumpa
lu ñu warula siiwal, mbaa mu làqu te warul ne fàõõ. Déglul bu baax, yaw
mi am ay nopp. »Mu ne léen: Lu « Seetleen bu baax, ni ngeen di dégloo kàddu gi. Mk Dees
na leen nattal ak natt, bi ngeen di nattale, te dollil leen. Lu Ku am, dees na
la dollil, waaye ku amul, dees na nangu sax li nga xalaatoon ne am nga ko345 Mc 13:25 jëmb: Ñax mi Yeesu nettaliwoon na ne noon bi ji woon mooy Lolium
temulentum. Ci tubaab Ivraie enivrante la tudd, maanaam lu màndil nit, ndaxte peppam
di tooke. Niroo na jëmb. Kenn mënula ràññee diggante Lolium temulentum ak bele ba ñu
foccee. Waaye bi mu foccee ba noppi kenn mënatu koo dindi bu dul nga dindiwaale bele
bi, ndegam ay reenam daan nañu boole ak reeni bele. 
346 Mk 4:21; Lu 8:16 làmp: Seetal leeral 193 (Mc 5:15, wàll 35, page 84). 
347 Mk 4:21; Lu 8:16 lal: lal bu am ñeenti tànk la. 123Nettalib YeesuMk as néew Lu ba noppi. »Léebu jiwu wi (Mk 4:26-29)Mk Yeesu teg ci ne: « Nguuru Yàlla dafa mel ni nit ku ji tool. Muy nelaw
walla muy xool, guddi mbaa bëccëg348, jiwu wi sax, di màgg, te xamul
naka la ko defe. Suuf day meññ moom ci boppam, mu sax, focci, def i
gub. Bu gub yi ñoree nag, mu dagg ko, ndaxte ngóob jot na. »Léebu fuddën bi (Mc 13:31-32; Mk 4:30-32; Lu 13:18-19)Lu Noonu Yeesu neeti: « Lan la nguuru Yàlla di nirool? Lan laa ko mana
méngaleel? Mk Walla ban léeb lanu ko mana misaale? Mc Nguuru Yàlla Aji
Kawe ji dafa mel ni doomu fuddën349 bu nit jël, ji ko ci toolam. Doomu
fuddën moo gëna tuuti ci jiwu yépp, waaye bu saxee, mooy sut ci gàncaxi
tóokër yi, di nekk garab, Mk sax ay bànqaas yu réy, Mc ba picci asamaan
ñëw, tàgg ciy caram. »Léebu lawiir bi (Mc 13:33-35; Mk 4:33-34; Lu 13:20-21)
Mc Yeesu teg ca beneen léeb ne léen: Lu « Lan laa mana méngaleek nguuru
Yàlla? Mc Nguuru Yàlla Aji Kawe ji dafa mel ni lawiir bu jigéen jël, jaxase
ko ak ñetti andaari fariñ350, ba kera tooyal bépp di funki. »
Mk Noonu Yeesu dégtal léen yeneen léeb yu bare yu mel ni yii, di léen
xamal kàddu gi, aju ci lu ñu àttan. Mc Loolu Yeesu wax mbooloo ma, ëmb
na ko lépp ciy léeb, te Mk daawu léen wax dara lu dul ciy léeb. Waaye bu
wéetee ak ay taalibe, daan na léen firil lépp. Mc Noonu am la ñu waxoon348 Mk 4:27 guddi mbaa bëccëg: Guddi moo jiitu bëccëg ci biir Yawut yi. 
349 Mc 13:31-32; Mk 4:31-32; Lu 13:19 fuddën: Noonu lañu tekkee gàncax gu ñuy wax
mutàrd. Mu am pepp mu sew ni doomu fuddën, te bu saxee, def garab guy tollook 1,5
meetar ba ci 5 meetar. Ñu gëna bare ci boroom xam-xam yi yaakaar nañu ne mooy xeetu
mutàrd wi boroom xam-xam yi tudde Brassica nigra. Ñeneen yaakaar nañu ne mooy li
boroom xam-xam yi tudde Salvadora persica, walla Sinapis Nigra. Du fuddën li ñu xam ci
Wolof, maanaam gàncax gu boroom xam-xam tudde Lawsonia inermis. 
Ci Dan 4:12 nu gis ne picc yi tàgg ci bànqaasi garab moo misaale naataangeg nguur. Ci
jamono Yeesu daan nañu tudde jiwu mutàrd ngir misaale lu gëna tuuti, su fekkee ne sax
amoon yeneen gàncax yu am jiwu yu gëna tuuti jiwuy mutàrd. 
350 Mc 13:33; Lu 13:21 ñetti andaari fariñ: Mooy lu ëpp 20 kilo fariñ ci benn fan. Ab
jigéen mënula not lu ëpp ñetti andaari fariñ, te doy na ñu defar mburu ngir 100 nit. 124Ñaareelu at mijaarale ko cib yonent351, bi mu naan: « Dinaa léen wax ciy léeb, di yégle
yëf yu nëbbu li dale ca njàlbéen ga ba bésu tey. »Yeesu firil na taalibe yi léebu jëmb bi (Mc 13:36-43)Mc Ci kaw loolu Yeesu bàyyi mbooloo ma, dugg ca kër ga. Taalibeem yi
ñëw ci moom ne ko: « Firil nu léebu jëmb, bi sax ci tool bi. » Noonu
Yeesu ne léen: « Doomu nit ki mooy ji jiwu wu baax wi; àddina mooy
tool bi; ñi bokk ci nguuru Yàlla ñoo di jiwu wu baax wi; ñi bokk ci Ibliis
ñooy jëmb bi; Seytaane mooy noon bi ko ji; tukkitel àddina352 mooy ngóob
mi, te malaaka yi ñooy góobkat yi. Ni ñu dajalee jëmb ba, lakk ko, noonu
lay nekke, bu àddina tukkee. Doomu nit ki353 dina yebal ay malaakaam, ñu
jële ci nguuram lépp luy yóbbe nit bàkkaar, ak ñiy def bàkkaar, sànni léen
ci sawara354; foofa dees na fa jooy te yéyu. Booba nag ñu jub ñi dinañu
leer ni jant bi ci seen nguuru Baay. Déglul bu baax, yaw mi am ay nopp. »Léebu alal ju nëbbu ak léebu per ba (Mc 13:44-46)Mc Yeesu teg ca ne: « Nguuru Yàlla Aji Kawe ji dafa mel ni alal ju nëbbu
cib tool355. Nit ki ko gis nëbbaat ko; xolam sedd, ba mu dem jaay li mu am
lépp, jënd tool ba. « Te it nguuru Yàlla Aji Kawe ji dafa mel ni jaaykat buy wut per356 yu351 Mc 13:35 Jukki nañu ko ci Ps 78:2. 
352 Mc 13:39 tukkitel àddina: Àddina si du sax ba fàww. Ci mujug jamono Yeesu Almasi
bi dinaa dellusi, jamono ji jeex, te àtte bi ñëw. Injiil ne na àtte bi yépp, Yàlla dénk na ko
Yeesu (Jëf 17:31; 2Ko 5:10; Yow 5:22,27; Mc 25:31-33). Dinañu àtte ñépp ci seen kaw
jëf. Waaye ci sunu kaw jëf nun ñépp yelloo nañu sawara. Ñi gëm ci Yeesu, ñoo bokk ci
nguuru Yàlla, ak ci téereb dund bi (Pe 20:12,15; 21:27). Ñoom rekk ñooy dugg Àjjana. 
Bésu Boroom bi dina ñëw, bett àddina ni sàcc. Su boobaa asamaan yi dinañu ne rajax toj,
lu ne ci àddina lakk ba seey, te suuf ak lu mu ëmb dina ne fàõõ fa kanam Yàlla. (2Pi 3:10)
353 Mc 13:37 Doomu nit ki: Seetal leeral 121 (Yow 1:51, wàll 22, page 58). 
354 Mc 13:42 sawara: Yàlla sakk na sawara su dul fey mukk ngir Ibliis ak ñi ko topp. Mooy
mbugal gu dul jeex, guddi ak bëccëg, ba fàww, fu sore Yàlla ak ndamam (Mc 25:46; 2Tes
1:9). Boo ci dugg, doo ci génn mukk. 
355 Mc 13:44 alal ju nëbbu cib tool: Nit ñi daan nañu suul seeni alal fu sore tuuti kër gi
ngir ban sàcc jot ko, walla ñu ñàkk ko ci jamono xeex. 
356 Mc 13:45 per: Mooy aw donj wu weex te rafet wi yoxos ja defar ci biir xoram. Benn per
man naa jar ba ay téeméeri junni dërëm, te ëpp njégu wurus. Wut nañu yoxos yu defar
per ci Géej gu xonq ga, ak ci Géeju Pers. 125Nettalib Yeesurafet. Am bés mu gis per buy jar njég lu réy. Mu dem nag, jaay li mu am
lépp, jënd ko. »Léebu mbaalum géej ga (Mc 13:47-51)Mc Yeesu waxaat ne: « Nguuru Yàlla Aji Kawe ji dafa mel ni mbaal357 mu
ñu wàcce ci géej, mu jàpp jën wu nekk. Bi mbaal mi feesee nag, ñu ñoddi
ko ci tefes gi, ba noppi ñu taxaw, dajale yu baax yi ciy ndab, waaye sànni
yi bon358. Noonu lay mel, bu àddina tukkee. Malaaka yi dinañu génn, tànn
ñu bon ñi ci biir ñu jub ñi, sànni léen ci sawara. Foofa dees na fa jooy te
yéyu. »Noonu Yeesu laaj taalibe ya ne léen: « Loolu lépp, ndax xam ngeen lu
muy tekki? » Ñu ne ko: « Waaw. »Léebu boroom kër ga (Mc 13:52)Mc Yeesu ne léen: « Kon nag xutbakat359 bu nekk bu jàng ci nguuru Yàlla
Aji Kawe ji, dafa mel ni boroom kër buy génne ci dencukaayam yu bees
ak yu màggat. »53. Yeesu dalal na ngelaw li (Mc 8:18,23-27; Mk 4:35-41; Lu 8:22-25)
Mk Bés booba nag ci ngoon, Mc bi Yeesu gisee mbooloo ma ko wër nag, mu357 Mc 13:47 mbaal: Amoon nañu ay xeeti caax yu mel ni yi ñu am ci Senegaal tey ji :
ñooy mbaalum-sànni, mbaalum-gubbal ak mbaalum-laaw. Léeb wi dafa wax ci
mbaalum-gubbal. Guddaayam moo doon 250 meetar ba 350 meetar la ak xóotaay bu am
8 meetar ca dig bi ak 2 meetar ca booraan ya. Gulumba yi si suuf te paat yi ci kaw moo
tax mbaal bi dafa meloon ab miir bu jàpp lépp ci kanamam bi nit ñi ci tefes ga xëcc ci ay
buumam, maanaam ay fabranam. 
358 Mc 13:48 jën yu baax ak yu bon: Yoonu Musaa dafa xaajale xeeti jën ya ca yi saña
lekk ak yi sañula lekk, maanaam yi dagan ak yi daganul (Le 11:9-12). Jën yi am ay ciiriir
ak i waasintóor ñooy yi dagan, maanaam yi baax. Yi ci des ñooy yi daganul, maanaam yi
bon. Mbaal bi dafa jàpp jën yi dagan ak yi daganul. Naka noonu nappkat ya daan nañu
xàjjale leen ci yi ñu mana jaay ak yi ñu mënul. 
359 Mc 13:52 xutbakat: Yeesu waxul ci xutbakati Yawut yi waaye ci xutbakat yi bokk ci
mbooloom Kirist. Lu bees mooy kumpag nguuru Yàlla gu feeñ ak Kirist. Lu màggat te baax
ba tey mooy mbindum Musaa ak yonent yi. 126Ñaareelu at misant taalibe ya, ñu jàll dex ga360. 
Mk Mu yiwi mbooloo mi nag. Mc Yeesu dugg ca gaal ga, ay taalibeem topp
ko, Mk ay taalibeem jël ko ni mu mel ci gaal gi; te yeneeni gaal ànd ak
moom. Lu Noonu ñu dem. Bi ñuy dem nag, Yeesu daldi nelaw. Ngelaw lu am doole daldi ñëw361,
yëngal dex gi, Mc ba duus yi sàng gaal gi, Lu gaal gi fees ak ndox, ba ñu
bëgga suux. 
Mk Fekk Yeesu tëdd di nelaw ci ngegenaay ci taatu gaal gi. Lu Noonu
taalibe yi jegesi Yeesu, yee ko ne: Mc « Sang bi, musal nu, nu ngiy dee! LuKilifa gi, kilifa gi, Mk ndax sunu bakkan soxalu la? » Mc Waaye Yeesu ne
léen: « Yéen ñi néew ngëm, lu tax ngeen tiit? » Ci kaw loolu mu jóg, daldi
gëdd ngelaw li ak duus yi, Mk ne dex gi: « Noppil te dal! » Noonu ngelaw
li dal, ba lépp ne nemm. 
Lu Yeesu ne taalibe yi: « Ana seen ngëm? » Mc Bi ko nit ña gisee, Mk ñu
daldi ragal lool Mc[te] waaru naan: « Kii kan la ci biir nit ñi, ba ngelaw li
ak dex gi di ko déggal? »54. Yeesu faj na ñaar ñu rab jàpp (Mc 8:28-34; Mk 5:1-20; Lu 8:26-39)360 Mc 8:18; Mk 3:35; Lu 8:22 jàll dex ga: Jóge nañu Kapernawum, jëm daanaka 9
kilomet penku-suuf ba ca diiwaanu Fukki Dëkk yi. Mooy diiwaanu ñu dul Yawut yi. 
361 Mc 8:24; Mk 4:37; Lu 8:23 ngelaw lu mag daldi jóg: Dexu Galile ci xur diggante ñaari
raõi tund la nekk, xur woo xam ne benn la ak xuru Yurdan. Niwo ndox mi nekk na 211
meetar ci suufu niwo ndoxu géej gi. Xóotaayam daanaka 50 meetar la. Tundi Goolanit ca
penku ñoo ko tiim 1200 meetar ca kawam. Ca sowu, tundi Galile ñoo ko tiim 700 meetar
ca kawam. Ca nor Tundu Ermon àgg na 3000 meetar ca kaw. Seetal nataal 9: xuru dexu
Galile. Dexu Galile diiwaanu ngelaw lu bare la. Ni dex ga suufee moo tax ca niwo dex ga dafa
tàng te guus. Waaye ca tund yu ko wër dafa sedd. Naka noonu ngelaw li day wàcc ca dex
ga, jóge géej ga ak tund ya ca sowu. Ngelaw yi jóge sowu dañuy jaar ca xunti ya ca
diggante tund ya luy yokk dooleem bu baax lu mel ni lu jaar ca lantinoor. Naka noonu ci
xef ak xippi ngelaw yi man nañoo jog, di yengu dex ga bu baax. Duus ya man nañoo tollu
sax 3 meetar ca guddaay. Ci jamonoy tàngoor ngelaw lu jóge sowu day jóg bés bu nekk
ci ngoon. Waaye ngelaw yu gëna am doole ci jamonoy sedd la feeñ te jóge ca tundi
Goolanit ca penku. Nappkat ya ci biir taalibe ya miin nañu ngelaw yi. Naka noonu xam nañu ne su fekkee ne
ñu ragal dee, ngëlén lu ñu fekkoon bés boobu, lu am doole lool lool la. 127Nettalib YeesuAnam yi: Booru sowu dexu Galile lañu jóge (xëyna Kapernawum) te teer
nañu ca booru penku. 
Lu Noonu ñu teer ca diiwaanu waa Serasa362, fa jàkkaarloo ak diiwaanu
Galile. Bi Yeesu di wàcc ca gaal ga, Mc ñaar ñu rab jàpp363 daldi génn ca
sëg ya, ñëw kar ko. Ñaar ñooñu nag, ñu soxor lañu woon, ba kenn
ñemewul woona jaar foofa. Lu Ku rab jàpp ca waa dëkk ba yàgg na def
yaramu neen. Mk Kooku nag, Lu dëkkul ca kër waaye Mk ca sëg ya364 la dëkk,
te kenn manu koo yeew, du ak càllala sax. Lu Rab wa dafa ko doon farala
jàpp. Nit ñi Mk ay yoon yu bare Lu daan nañu ko wottu, di ko yeew ak ay
càllala, ak di ko jéng, Mk waaye waa ji daldi dagg càllala yi te damm jéng
yi, Lu rab wi di ko xiir ca bérab yu wéet, Mk ba kenn amul woon kàttanu
téye ko. Guddi ak bëccëg mu nga woon ca sëg ya ak ca tund ya, di yuuxu362 Mc 8:28; Mk 5:1; Lu 8:26 ñu teer ca diiwaanu waa Serasa: Xamuñu ne tembe fan
lañu teeroon. Seetal kart 19. Ci téereb Macë bind nañu ne ci diiwaanu waa Gadara lañu
teeroon. Ci téereb Màrk ak Luug bind nañu ne ci diiwaanu waa Serasa lañu teeroon. 
Gadara dëkk la bu bokk ca Fukki Dëkk ya, lu tollook 10 kilomet ci penku-suufu dexu Galile. 
Serasa beneen dëkk la bu bokkoon itam ca Fukki Dëkk ya. bu nekkoon lu tollook 32
kilomet ca penku dexu Yurdan. Mooy bu ñu tudd Seras (Jerash) ca nguuru Yordani tey ji. 
Am na ñi yaakaar ne xëyna amoon na beneen dëkk bu ndaw ca wetu dex ga bu tuddoon
Serasa itam ca bérab bi ñu wax ci sunu jamono Kursi. Amoon na juróom-ñaari teeru ca penku dexu Galile. Ca xarnu gannaaw jamono Kirist daan
nañu siyaareji Kursi, mooy benn ca teeru ya. Kursi, juróomi kilomet ca noru dëkk bu tudd
tey ji Bëtu Gew la nekk, fu Wéd Samag, wenn xur diggante ñaari tundi Goolanit daje ak
dexu Galile. Naka noonu am na fa am mbartalum tund. Ipos moo doon dëkk bu ko gëna
jege, juróomi kilomet ca penku-suuf. Gadara, 20 kilomet ca sudd la nekkoon. Tabax nañu fa benn jàngu, ci kaw menn xuntim xeer ca ñeenteelu xarnu. Soo bëggee
tabax ak jàngu, du foofu nga tabax ndaxte tund bu bartalu la. Naka noonu xam nañu ne
amoon na li ñu gëmoon ci lu jëm ca xunti ma. Moo tax ñu bare gëm nañu ne tey ji mooy
bérab fu Yeesu fajoon ñaar ñu rab jàpp. Gannaaw ga tabax nañu ca wetam ag këri làbbe,
mooy gu gëna réy gi ñu fekkoon ca Palestiin ba tey. Cosaankat yi gas ci suuf fekk nañu
fa itam ngentu nappkat la bu amoon ca jamono Yeesu. Am na ñeneen ñi xalaat ne ca teeru sa penku-suuf bu ñu wax Tel Samra, maanaam dëkku
Ayon (Ha’on) la Yeesu jëmoon. Mooy teeru dëkku Gadara mu ko sore 10 kilomet. Teeru
bu gëna réy ca penku dexu Galile la woon. Cosaankat ya fekk nañu fa itam benn egliis bu
bisantiin. 
363 Mc 8:28; Mk 5:2; Lu 8:27 ñi rab jàpp: Seetal leeral 180 (Mk 1:23, wàll 33, page 80)
364 Mc 8:28; Mk 5:2; Lu 8:27 sëg ya: Ca kaw yoonu Musaa sëg ya ak bàmmeel ya dañuy
sellul. Ku léen laal dina ànd ak sobe (Nu 19:16). Sëg ya ñoo doon ay kàmb ak ay
làquwaay yi ñu gas walla fekk ca tund ya. 128Ñaareelu at mite jam yaramam ak ay xeer. Bi mu gisee Yeesu fu sore nag, mu daldi dawsi, sukk fa kanamam, di
xaacu naan: « Yaw Yeesu Doomu Yàlla Aji Kawe ji365, loo may fexeel?
Mc Ndax danga noo bëgga mbugal, bala waxtu way jot366? Mk Ci turu Yàlla,
bu ma mbugal. »
Lu Dafa wax loolu, ndaxte Yeesu santoon na rab wi, mu génn ci moom. 
Lu Noonu Yeesu laaj ko: « Noo tudd? » Mu ne ko: « Coggal laa tudd. »
Dafa wax loolu, ndaxte rab yu baree ko jàppoon. Rab yooyoo ngi ko doon
ñaan Mk Yeesu lool, ngir mu bañ léena dàq ca réew ma, Lu ñu dem ca kàmb
gu xóot gi367. Fekk amoon na fa Mc ca wet ya, Lu géttu mbaam-xuux368 yu bare, yuy for
ca tund wa. Mk Rab ya ñaan Yeesu: « Jox nu ndigal, nu dugg mbaam-xuux
ya. » Mc Yeesu Mk may léen ko, Mc mu ne léen: « Demleen. » Rab ya nag
daldi génn, dugg ca mbaam-xuux ya, ñu daldi bartalu, daanu ca dex ga,
lab ca ndox ma. 
Mk Mbaam-xuux ya nag matoon nañu ñaari junni. 
Mc Ba sàmm ya gisee Lu li xew, Mc ñu daw, dem dëkk ba Mk ak ca àll ba, Mcnettaliji lépp ak la xewoon ca ña rab jàpp. Noonu dëkk ba bépp génn seeti
Lu li xew. Bi ñu agsee ca Yeesu, ñu fekk fa nit, ka rab ya bàyyi woon, toog
ca kanam Yeesu, sol ay yére te ànd ak sagoom. Ñu daldi ragal. Ña fekke
woon mbir ma nag, nettali léen naka la Yeesu wérale ki rab ya jàppoon. 
Ci kaw loolu waa diiwaanu Serasa bépp ragal, ba ñaan Yeesu mu jóge fa,
Mk sore seen réew. Lu Noonu Yeesu dugg ci gaal gi, di bëgga dem. 
Mk Bi Yeesu di dugg ci gaal gi, ki rab ya jàppoon ñaan Yeesu, ngir ànd ak
moom. Waaye Yeesu mayu ko ko. Lu Yeesu waññi ko ne ko: Mk « Ñibbil365 Mc 8:29; Mk 5:7; Lu 8:27 Doomu Yàlla Aji Kawe ji: Rab wa ràññe na kan la Yeesu
doon. 
366 Mc 8:29 waxtu way jot: Mooy bésub pénc. Ca mujug jamono Yàlla dina mbugal ñépp
ñi bokk ci Ibliis ba fàww (Pe 14:10-11; 20:10). Rab ya xamoon nañu ko ba noppi, te
xamoon itam Yeesu dina nekk seen àttekat. 
367 Lu 8:31 kàmb gu xóot ga: Mooy fa ñu tëj Seytaane ak malaaka yi ànd ak moom, di
leen nége seen mbugal (2Pi 2:4; Yu 1:6; Pe 9:1-2,11; 11:7; 20:1-3). 
368 Mc 8:30; Mk 5:11; Lu 8:32 mbaam-xuux: Yawut ya yaruñu mbaam-xuux. Ca kaw
yoonu Musaa lu sellul la, te araam. Mënuñu lekk yàppam walla laal méddam. 129Nettalib Yeesuci say bokk, nettali léen ni la Boroom bi yërëme369, ba defal la lii lépp. »
Noonu waa ji dem ci diiwaanu Fukki dëkk yi, daldi fa yégle la ko Yeesu
defal, ba ñépp waaru. 55. Yeesu dekkal na doomu Yayrus te faj jenn jigéen (Mc 9:1,18-26;
Mk 5:21-43; Lu 8:40-56)Anam yi: Dañu dellu woon Kapernawum. 
Mc Bi loolu amee Yeesu dugg cig gaal, jàll dex ga, dellu dëkkam. Lu Bi
Yeesu dëppee dellu, mbooloo ma di ko teeru, ndaxte ñépp a ngi ko doon
xaar. Mk Yeesu taxaw ca tefes ga. Te nit ñu bare dajaloo, wër ko. Kenn ci njiiti jàngu370 ba nag, tudd Yayrus, ñëw ci moom. Naka la gis
Yeesu, mu daanu ciy tànkam, Mc [di] sukk, Mk di ko sarxu lu bare Lu mu
ñëw këram, ndaxte jenn doomam ju jigéen, ji mu amoon kepp te muy tollu
ci fukki at ak ñaar, ma nga doon waaja dee. Mk [Mu ne ko:] « Sama doom
ju jigéen mi ngi bëgga faatu; kaay teg ko loxo, ngir mu wér te dund. » McNoonu Yeesu jóg, topp ko, moom ak ay taalibeem. 
Lu Bi Yeesuy dem, Mk mbooloo mu réy topp ko, Lu nit ñaa ngi doon
buuxante, di ko tanc. Amoon na nag ca mbooloo ma jigéen ju doon xëpp
deret371 diirub fukki at ak ñaar, te kenn manu ko woona faj. Mk Sonnoon na369 Mk 5:19; Lu 8:39 Ñibbil nettali: Ci biir Yawut yi, Yeesu daan na tere nit ñi ñu seede
li mu defoon (Mc 8:4; 12:16; 16:20; 17:9; Mr 1:44; 3:12; 7:36; 8:30; 9:9; Lu 5:14; 8:56;
9:21). Yawut ya daan nañu xaar ñëwug Almasi bi. Waaye li ñu daan yaakaar mooy Almasi
bi wuute na ak li Yeesu doon. Moo tax bëggula siiwal turam ci biir Yawut ya. Waaye waa
ji ku dul Yawut la woon, te dëkki diiwaanu Fukki Dëkk ya itam dëkki ñu dul Yawut lañu
woon. 
370 Mc 9:18; Mk 5:22; Lu 8:41 njiitu jàngu li: Njiiti jàngu ya, kilifa yu am maana ca seen
dëkk lañu doon. Dañu leen di fal. Seen liggéey moo doon topptoo mbiri jàngu ba,
maanaam dogal ñi wara ñaan, ñi jàng Kàddug Yàlla, ak ñi waare, àtte werante ya, te
topptoo tabax ba ak yëfam. Amoon na yeneen njiit ci suufu njiitu jàngu ba, ay wóllëreem
ngir dimbali ko te jox ko ndigal. Jàngu bu nekk amoon na benn walla ay bindkat ngir
topptoo Téere Yàlla ya. 
371 Mc 9:20; Mk 5:25; Lu 8:43 jigéen ju xëpp deret: Moo doon mbaaxug jigéen gu dul
yem ca 5 fan walla 7 fan waaye mu daan gis ko bés bu nekk, weeru lim. Musiba mu gëna
bon amul ci jigéen. Yoonu Musaa teral na ne kepp jigéen ku gis mbërëg (maanaam
mbaax) walla xëpp deret ay fan yu bare te weesu àpp bu mu ko baaxoo gis, taq na sobe
diiru fan yi muy xëpp (Le 15:19-27). Tamit képp ku ko laal walla laal lalam walla lenn lu mu
toogoon dafa yendoo sobe ba jant so. Naka noonu tere nañu jigéen ju gis deret génn kër
ga, bokk laal ak jëkkëram sax. Ku ànd ak soxnaam ca bés bu mu gis mbaaxam yelloo na
dee ca kaw aada Yawut ya. Jigéen ju xëpp deret bu yàgg daan nañu ko fase, walla su130Ñaareelu at milool ci loxoy fajkat372 yu bare, sànk ci alalam jépp te jëlewu ci genn tan,
waaye faf wopp ja yokku. Noonu mu déggoon turu Yeesu, ne ci boppam:
« Su ma laalee ay yéreem rekk, dinaa wér. » Mu jaxasoo ak mbooloo mi,
Lu jegeñsi Yeesu nag, doxe ko gannaaw, laal catu mbubbam373. Mk Ci saa
si deret ji taxaw, mu yég ci yaramam ne jàngoroom deñ na. Yeesu yég ci saa si ne, doole génn na ci moom. Mu walbatiku nag ne
mbooloo mi: « Ana ku laal samay yére? » Lu Ku nekk di miim. Noonu
Piyeer ne ko: « Kilifa gi, nit ñépp a ngi lay wër, di la tanc wet gu nekk. »
Mk Ay taalibeem ne ko: « Xanaa gisuloo mbooloo mi lay wër; ngay laaj:
“Ku ma laal?” » Lu Waaye Yeesu ne: « Am na ku ma laal, ndaxte yég naa
ne am na doole ju génn ci man. » Mk Waaye Yeesu di xool li ko wër, ngir
gis ku ko def. Lu Te jigéen ja xam ne manul woona nëbb li mu def. Mu
daldi daanu ci tànki Yeesu, di lox. Noonu mu nettali ci kanam ñépp li
taxoon mu laal Yeesu, ak ni mu wére ca saa sa. Mk Yeesu ne ko: « Soxna
si, sa ngëm faj na la; demal ci jàmm, te na sa jàngoro wàcc. »
Lu Bi Yeesu di wax nag, am na ku jóge ca kër njiit la, mu ñëw naan: « Sa
doom faatu na; matatul ngay sonal kilifa gi. » Mk Waaye Yeesu jàppul wax
jooju. Mu Lu dégg kàddu yooyu, daldi ne njiit la: « Bul tiit. Gëmal rekk te
dina dundaat. »
Mk Noonu Yeesu dem, ànd ak Piyeer, Saag ak Yowaana rekk, ndaxte
mayul keneen, mu ànd ak moom. Mc Bi Yeesu eggee kër njiit la, Lunanguwul kenn duggaaleek moom, ñu dul Piyeer, Yowaana, Saag ak
waajuri xale ba. Mc Mu gis ñiy liit ak toxoro, ak mbooloo may def coow lu
bare; Mk ñii di jooy, ñii di yuuxu. Lu Ña fa nekk ñépp di yuuxu ak di jooy
xale bi. 374amagul jëkkër duñu ko ko may. Ku amul jëkkër, amul doom, amul ku ko yor ca magam ba
mu tumurànke, waxatumaak lu ñàkk-deret def ca wér-gi-yaram. Mënula bokk ca diine, ca
kër Yàlla ga, ca màggal ya. 
Jigéen ji warul woona nekk ca mbooloo ma, waxatumaak yéene laal yérey Yeesu. 
372 Mk 5:26 loxoy fajkat: Leeralu diine Yawut bi ñu wax Talmud ba wax na ci 11 paj yu
amoon ca jamonoom. Téere yu ñu takk, garabi cosaan, ak ay biddaa bu mel ni yore ab
peppu mboq bu ñu fekkoon ca neefare mbaam bokkoon nañu ci. 
373 Mc 9:21; Lu 8:44 laal catu mbubbam: Góor ña daan nañu def seen cati mbubb di am
ñeenti cimbir-cimbir ngir fàttaliku santaane Yàlla (Nu 15:38-41; De 22:12). 
374 Mc 9:23; Mk 5:38; Lu 8:52 dëj: Ñetti warugar amoon na ngir jooy ku gaañu. Ñooy xotti
seen yére ba der bi feeñ, liit ak toxoro, te yuuxu. Baadoolo ya gëna néew doole sax soxla
woona indi ñaar ñi liit te jenn jigéen juy yuuxu doon liggéeyam ca seen dëj. Boroom doole
yi amoon nañu liitkat ak yuuxukat yu bare. 131Nettalib YeesuMk Mu dugg ne léen: « Lu ngeen di soow, tey jooy? Lu Bàyyileen seen jooy
yi. Mc Génnleen, janq bi deewul, day nelaw rekk. »Bi ko mbooloo ma déggee, ñu daldi koo ñaawal, Lu ndaxte xamoon nañu
ne dee na. Mk Noonu Yeesu génne ñépp, woo baayu janq bi ak yaay ji ak
ñi mu àndal, dugg fa janq bi nekk. Lu Yeesu jàpp loxob janq ba375, woo ko
ne ko: Mk « Talita kumi376, » liy tekki: « Janq bi, maa ngi la koy wax,
jógal. » Lu Noonu ruuwu xale ba délsiwaat. Mk Ca saa sa janq bi jóg, daldi
dox. Lu Yeesu santaane ñu may ko, mu lekk. Mk Ñépp daldi waaru, ba ne
jomm. Lu Waaye Yeesu tere léen, ñu wax kenn li xew. Mc [Terewul]
xibaaru li mu def daldi siiw ca réew ma. 56. Yeesu faj na ñaari gumba ak ku rab jàpp (Mc 9:27-34)Anam yi: Kapernawum la Yeesu nekk ba tey. 
Mc Bi Yeesu jógee foofa, ñaari gumba topp ko, di wax ca kaw naan:
« Yërëm nu, yaw Sëtu Daawuda bi377! » Noonu Yeesu dugg ca kër ga,
gumba ya toppsi ko. Yeesu ne léen: « Ndax gëm ngeen ne man naa def li
ngeen ma laaj? » Ñu ne ko: « Waaw, Sang bi. » Kon Yeesu daldi laal
seeni bët ne léen: « Na am, ni ngeen ko gëme. » Ca saa sa seeni bët daldi
ubbiku. Yeesu dénk léen bu wér ne léen: « Moytuleen kenn xam ko378. »
Waaye ñu génn rekk, siiwal turam fu nekk. Bi ñu fa jógee nag, amoon na
ñeneen ñu ñëw fi moom, indil ko ku rab jàpp379, mu luu. Yeesu dàq rab
wa, luu ba daldi wax. Bi ñu ko gisee, mbooloo ma waaru, ñu ne: « Lu mel
nii, masuñu koo gis ci Israyil. » Waaye Farisen ya ne: « Ci kàttanu buuru
rab yi380 lay dàqe rab yi. »375 Mc 9:25; Mk 5:41; Lu 8:54 jàpp loxob janq ba: Sobeb néew ya moo doon sobe bu
ñu gëna ragal. Ku laal ab néew dafa doon ànd ak sobe diirub juróom-ñaari fan (Nu
19:11-22). 
376 Mk 5:41 talita kumi: Mooy ‘Janq bi, maa ngi la koy wax, jógal’ ci làkku Ebrë wi ñu wax
Arameyni. 
377 Mc 9:27 Sëtu Daawuda: Seetal leeral 13 (Mc 1:1, wàll 3, page 15). 
378 Mc 9:30 moytuleen kenn xam ko: Ci biir Yawut yi, Yeesu daan na tere nit ñi ñu seede
li mu defoon (Mc 8:4; 12:16; 16:20; 17:9; Mr 1:44; 3:12; 7:36; 8:30; 9:9; Lu 5:14; 8:56;
9:21). Yawut ya daan nañu xaar ñëwug Almasi bi. Waaye li ñu daan yaakaar mooy Almasi
bi wuute na ak li Yeesu doon. Moo tax bëggula siiwal turam ci biir Yawut ya. 
379 Mc 9:32 ku rab jàpp: Seetal leeral 180 (Mk 1:23, wàll 33, page 80). 
380 Mc 9:34 buuru rab yi: Yeesu moo tudd buuru rab yi, Beelsebul ca Mc 12:24; Mk 3:22. 
Am na ñi xalaat ne weneen turu Ibliis la, ñeneen ñi xalaat ne meneen xel mu bon mu am132Ñaareelu at mi57. Yeesu dem na dëkku Nasaret ñaareel bi yoon (Mc 13:53-58; Mk
6:1-6a)
Mk Bi loolu amee Yeesu jóge fa, dellu Mc fa mu yaroo, Mk ànd ak taalibe yi. 
Bésub noflaay bi nag mu jàngal léen ci seen jàngu381, ba mbooloom ñi ko
dégg waaru naan: « Lii, fu mu ko jële, te xam-xam bii mu yor, lu mu
doon, ba muy def kéemaan yii? Ndax kii du minise bi382? Mc Ndax kii du
doomu minise bi? Mk Ndax du doomu Maryaama te magu Saag, Yuusufa,
Yuda ak Simoõ383? Te ay rakkam yu jigéen ndax nekkuñu fi ak nun? Mc Lii
lépp nag, fu mu ko jële? » Mk Kon nag ñu daldi ko xeeb. Noonu Yeesu ne léen: « Dees na faaydaal yonent, waaye du ci réewam,
ciy bokkam mbaa ci këram. » Yeesu manu faa def ay kéemaan yu bare Mcndax seen ngëmadi, Mk lu dul teg loxo yenn jarag, wéral léen. Mu waaru
ndax seen ngëmadi. kàttan ci suufu Ibliis. Seetal itam leeral 333 (Mk 3:22, wàll 51, page 120). 
381 Mc 15:54; Mk 6:2 jàngu: Seetal leeral 154 (Lu 4:15, wàll 30, page 74). 
382 Mc 13:55; Mk 6:3 minise: Ci Mc 13:55 ak Mk 6:3 bind nañu ‘minise’. Baat bi ci Injiil ci
gereg mooy ôÝêôùí – tekton, li tekki ‘ku tabax ak bant walla doj’. Xam nañu ne ca Nasaret
ak Sepforis daan nañu tabax ak doj
383 Mc 13:55-56; Mk 6:3 rakki Yeesu: Maryaama ak jëkkëram Yuusufa amoon nañu
ñeenti doom yu góor ak ay doom yu jigéen. Bi Yeesu nekkoon ci àddina si gëmuñu ci
moom. 
Saag: Taawu Yuusufa la woon, maanaam moo topp ci Yeesu. Saag gëmul woon Yeesu
bi Yeesu di dund. Waaye gannaaw ndekkitel Yeesu, Yeesu feeñu na ko, ba mu gëm ne
Yeesu mooy Almasi bi. Naka noonu, gannaaw ba Yeesu yéegee asamaan, gis nanu mu
bokk ci taalibe Yeesu ya (Jëf 1:13-14). Te gis nanu ne bokkoon na ci njiit yu mag ya ca
mbooloo ñi gëm ca Yerusalem ca géew ba amoon, daanaka atum 49 g. K. (Jëf 15:6-21). 
Pool itam dafa ko jox cér ci Gal 1:15-2:12. Ca kaw waxu cosaankat ya yaakaar nañu ne
rey nañu Saag ndax ngëmam daanaka atum 62 g. K. . Boroom réew ma, Porsiyus Festus
dee na atum 62 g. K. . Naka noonu amoon na ay weer, Yude amul woon kilifag Room. 
Saraxalekat bu mag ba gis na ne, loolu may na ko bunt ngir mu rey ay noonam. Saag
bokkoon na ci ñi mu dëjoon ci kanamu kureelu Yawut yi, ngir teg ko dee. 
Yaakaar nañu ne Yuda, rakku Yeesu mooy Yudd mi bind bataaxelu Yudd ci Injiil. 
Xamuñu dara lu wóor ca Yuusufa, rakku Yeesu ak Simoõ. 133Nettalib YeesuSaar 9. Yeesu wër na diiwaanu Galile ñetteel bi yoon58. Yeesu yónni na fukki taalibe ya ak ñaar (Mc 9:35-10:1,5-16,24-
33,37-11:1; Mk 6:6b-13; Lu 9:1-6)Anam yi: Macë moom ci téereem dafa farala boole ay xalaat yu bokk fekk
na sax bokkuñu jamono. Su ma mengalee waare bi ci Macë ak li ñu gis ci
Luug ak Màrk dafa mel ni Macë boole na ay waxtaan ba mu nekk benn
waxtaan. Naka noonu boole naa Mc 10:17-23 ak wàll 136, tamit boole
naa Mc 10:34-36 ak wàll 94. 
Mc Noonu Yeesu wër dëkk yu mag ya yépp ak yu ndaw ya, di léen jàngal
ci seeni jàngu, tey yégle xibaaru jàmm384 bi jëm ci nguuru Yàlla385, di faj
jàngoro yépp ak wéradi yépp. Bi Yeesu gisee mbooloo ma, mu yërëm
léen, ndaxte dañoo sonn ba ne yogg, mel ni xar yu amul sàmm. Noonu mu
ne taalibeem ya: « Ngóob mi yaatu na, waaye liggéeykat yi barewuñu. 
Ñaanleen nag Boroom ngóob mi, mu yebal ay liggéeykat, ñu góob
toolam. »Noonu Yeesu woo ca moom fukki taalibeem ya ak ñaar, jox léen sañ-sañu
dàq rab386 Lu yépp, Mc tey faj jàngoro yépp ak wéradi yépp. Lu Noonu mu
yónni léen ñuy yégle nguuru Yàlla ak di faj jarag yi, Mk ñu ànd ñaar-ñaar. 
Mc Yeesu yónni fukk ñooñule ak ñaar, jox léen ndigal ne léen: « Buleen384 Mc 9:35; Lu 9:6 xibaaru jàmm: Seetal leeral 1 (Mk 1:1, wàll 1, page 12). 
385 Mc 9:35; Lu 9:2 nguuru Yàlla: Seetal leeral 84 (Mc 3:2, wàll 16, page 45). 
386 Mc 10:1; Mk 6:7; Lu 9:1 dàq rab: Seetal leeral 180 (Mk 1:23, wàll 33, page 80). 134Ñaareelu at midem ci ñi dul Yawut387 mbaa dugg ci benn dëkku waa Samari388. Waaye
demleen ci bànni Israyil, ñoom ñi réer niy xar. Bu ngeen demee nag,
yégleleen naan: “Nguuru Yàlla Aji Kawe ji jegesi na. ” Fajleen ñi wopp,
dekkal ñi dee, fajleen gaana389 yi te dàq rab yi. Cig neen ngeen ame,
mayeleen cig neen. Buleen dajale wurus, xaalis mbaa xànjar ci seeni
maxtume. Buleen wut it mbuus ngir tukki mbaa ñaari turki, ay dàll mbaa
aw yet, ndaxte liggéeykat yeyoo na dundam. Mk Bu ngeen di dem, buleen
yóbbaale dara; du mburu mbaa mbuus mbaa xaalis ci seeni maxtume,
waaye yemleen ci aw yet rekk. Sol-leen ay dàll te yem ci benn turki. 
Mc « Bu fekkee ne agsi ngeen ci dëkk bu mag mbaa bu ndaw, nangeen fa
seet ku fa am faayda, dal ca moom ba kera ngeen jóge dëkk ba. Bu ngeen
di dugg ci kër nag, nuyooleen390. Bu fekkee ne kër ga yeyoo na ko, na seen
jàmm wàcc ci ñoom, waaye bu ko yeyoowul, na seen yéene délsi ci yéen. 
Koo xam ne gàntu na leen, mbaa mu tanqamlu seeni wax, génnleen ca kër
ga mbaa ca dëkk ba, yëlëb seen pëndu tànk391, Lu ngir seede léen seen réer. 
Mc Ci dëgg maa ngi leen koy wax, keroog bésub àtte ba, waa réewu Sodom387 Mc 10:5 ñi dul Yawut: Yawut ya xàjjalikoo nañu waa àddina ña ca Yawut, waa Samari
ak ña dul Yawut. Yawut ya nekkoon nañu ca biir ña dul Yawut. Waa Room ñoo leen yilif. 
Gereg ya ñoo leen wër. Tamit ñi dul Yawut ña amoon nañu lu bare lu Yawut ya bëggoon
ca wàllu xam-xam, tabaxin, xaalis, liggéey ak ñoom seen. Amoon na ñaari xalaat yi
safaanoo yi gindi woon xelum Yawut ca seen digganteek ña dul Yawut ña. Ndegam Yàlla
mooy Yàllay ñépp ñu wara léen xool ak yërmande – ñooy seen dëkkandoo. Tamit yoonu
Musaa may na ña dul Yawut ña bunt ngir ña mana bokk ca diine Yawut ya. Waaye ñu ëpp ca Yawut ya daan nañu xeeb ña dul Yawut ña, di léen sib. Ñu xam ne Yàlla
tànnoon na Yawut ya, te ñu foog ne Yàlla tànnul ña dul Yawut ña. Ca seen xalaat ña dul
Yawut ay yéeféer lañu, ay xërëmkat, bàkkaarkat yu jikkowoo ndoxaan, ak coxor. Ci seen
gis-gis ay xaj lañu ñu taq sobe. Mënuñu baña am digganteek ñoom. Waaye nanguwuñu
bokk lekk ak ñoom te nanguwuñu may seen doom yu jigéen ay doxandéem walla jëlal
jabar ci doxandéem yi. 
388 Mc 10:5 waa Samari: Seetal leeral 149 (Yow 4:7. wàll 28, page 69). 
389 Mc 10:8 gaana ya: Seetal leeral 232 (Mc 8:2, wàll 37, page 94). 
390 Mc 10:12 nuyooleen: Nuyoo ca Yawut ya barke la woon. Bi ñu nuyoo waa kër ga,
yéene nañu léen jàmm, te yéene bi moo tax jàmm wàcc ca ñoom. 
391 Mc 10:14; Mk 6:11; Lu 9:5 yëlëb seen pëndu tànk: Jëf ju misaale ni ñu bañe dara,
ak ñi ñu yelloo àtte. Yawut ya daan nañu yëlëb seeni tànk ngir dindi pëndu diiwaani ñi dul
Yawut ya bi ñu ñibbee Israyil ngir wone ne bëgguñu am benn diggante ak ñoom, bëgguñu
sax seen pënd. 135Nettalib Yeesuak Gomor392 ñooy tane dëkk boobu. « Dégluleen, maa ngi leen di yónni, mel ni ay xar ci biir ay bukki. 
Muusleen nag niy jaan, te lewet niy pitax393. Yeesu teg ca ne: « Taalibe gënul kilifaam, te jaam gënul sangam. Bu
taalibe yemee ak kilifaam demin, doy na; jaam it ni sangam. Ndegam
tudde nañu boroom kër gi Beelsebul394, astamaak waa kër gi. Kon nag
buleen léen ragal, ndaxte amul dara lu nëbbu, lu ñu warula biral, mbaa luy
kumpa lu ñu warula siiwal. Li ma leen wax ci biir lëndëm, waxleen ko ci
leer; li ma leen déey, yégleleen ko ci kaw taax yi. Te buleen ragal ñu mana
rey yaram, te manuñoo rey ruu, waaye ragal-leen ki mana sànk yaram ak
ruu ci sawara. Ñaari picci ramatu, ndax duñu ko jaay ci dërëm? Waaye
benn ci ñoom du daanu ci suuf te soobul seen Baay. Seen kawari bopp
sax, waññees na léen. Kon buleen ragal dara, yéena gën ndiiraanu ramatu. « Koo xam ne nangu nga ma ci kanam nit ñi, man itam dinaa la nangu ci
sama kanam Baay, bi nekk ci kaw. Waaye ku ma gàntu ci kanam nit ñi,
man itam dinaa la gàntu ci sama kanam Baay, bi nekk ci kaw. Ku ma
gënalul sa ndey walla sa baay, yeyoowuloo ma; ku ma gënalul sa doom ju
góor walla ju jigéen, yeyoowuloo ma. Koo xam ne kii nanguwuloo ñàkk
sa bakkan, ba mel ni ku ñu daaj ci bant395, te nga topp ma, yeyoowuloo
ma. Kuy rawale sa bakkan, ñàkk ko, te ku ñàkk sa bakkan ndax man,
jotaat ko. « Te lii itam am na, ku leen nangu, nangu na ma, te ku ma nangu, nangu
na ki ma yónni. Ku nangu yonent ndax yónnentam, dina jot ci peyu392 Mc 10:15 waa réewu Sodom ak Gomor: Sodom ak Gomor, dëkk yu siiw lañu woon
ca jamanoy Ibraayma, te seeni bàkkaar fés, ba Yàlla tas leen (Ge 18:16-19:29). Ci Kàddug
Yàlla gannaaw ga Yàlla tasoon dëkk ya, Sodom ak Gomor ñoo doon misaalu bàkkaar bu
gëna bon. 
393 Mc 10:16 muus niy jaan, lewet niy pitax: Leebu la woon ca jamono ja. “Muus niy jaan”
dafay wax ca ni jaan ya dañuy moytoo lépp lu ko mana gaañ. 
394 Mc 10:25 Beelsebul: Seetal leeral 332 (Mk 3:22, wàll 51, page 119). 
395 Mc 10:38 mel ni ku ñu daaj ca bant: Nguuru Room daan na daaj tooñkat yi ñu bëgga
rey ca ab bant ba mu dee ca kanamu ñépp. Dee bu metti te soxor la woon. Bant ba moo
doon ñaari dénk yu dëgër te diis. Benn ci moo taxaw, ñaareel bi lu mel ni laat la bi ñu
boole ak bi taxaw ngir ñu man cee daaj loxo yi. Aada nguuru Room moo doon tooñkat ki
ñu bëgg daaj ci bant war naa gàddu boppam ñaareel bi dénk ba bérab fu ñu ko daaje. 
Gàcce la te mbugal la. Moomatul boppam. Kenn du ci rëcc. Dee rekk moo nekk ca
kanamam. Ñépp ca jamono xamoon nañu bu baax luy bant ba ndaxte gisoon nañu
Nguuru Room rey nit ñu bare ca kawam ba noppi. 136Ñaareelu at miyonent; te ku nangu ku jub ndax njubteem, dina jot ci peyu ku jub. Ci
dëgg maa ngi leen koy wax, koo xam ne kii may na kaasu ndox mu sedd
rekk kenn ci ñi gëna ndaw, ndax sama taalibe la, kooku du ñàkk yoolam
mukk. »Ba Yeesu joxee fukki taalibeem ya ak ñaar ndigal yooyu, mu jóge fa, ngir
dem jàngleji ak a waare ci seeni dëkk. Mk Noonu taalibe ya dem Lu dëkk ak
dëkk, di fa yégle xibaaru jàmm bi, Mk di waare naan: « Tuubleen seeni
bàkkaar. » Ñu dàq ay rab yu bare, te diw boppi jarag yu bare, wéral léen. 59. Rey nañu Yaxya (Mc 14:1-12; Mk 6:14-29; Lu 9:7-9)Anam yi: Bi Yeesu di sooga dégg ne rey nañu Yaxya, mu dem beruji ci àll
ba. Waaye mbooloo ma toppoon na ko ba mu mujj jox leen lu ñu lekk. Ci
saa soosu fekk na ñax mi tooyoon na (Mk 6:39). Ci diiwaanu Galile ñax
mi ci weeru feebarye lay tooy ba weeru awril. Tamit ñu xam ne Màggalu
bésu Mucc ba lañu dëgmaloon. Ci atum tubaab AD 31 bésu Mucc ba
weeru Mars 28 la woon. Naka noonu ci weeru mars walla feebarye lañu
reyoon Yaxya . 
Mk Noonu Erodd396 buur bi Lu [di] boroom diiwaanu Galile Mk dégg397 Lu li
Yeesu ak ay taalibeem doon def lépp, Mk ndaxte turu Yeesu siiwoon na. LuMu jaaxle, ndaxte amoon na, ñu doon wax ci mbiri Yeesu naan:
« Yaxya398 moo dekki. » Am it ñuy wax naan: Ilyaas399 moo délsi. Ñeneen
naan: « Kenn ci yonent yu jëkk yaa dekki. » Mk Waaye bi ko Erodd
déggee, mu ne: « Yaxya male ma dagglu boppam, moom moo dekki, Mcmoo tax mu ànd ak kàttanu def ay kéemaan. » Lu Noonu mu koy fexee gis. 
Mk Fekk Erodd yónnee woon na, jàpp Yaxya, yeew ko, tëj400. Ndaxte396 Mc 14:1; Mk 6:14; Lu 9:7 Erodd: Mooy Erodd Antipas. Seetal leeral 74 (Lu 3:1, wàll
16, page 43)
397 Mc 14:1; Mk 6:14; Lu 9:7 Erodd dégg . . . : Erodd xamagul Yeesu, te déggoon ca moom
gannaaw deewu Yaxya rekk. Lu dul loolu mënul xalaat ne Yeesu mooy Yaxya mi dekki. 
Péeyam, Tiberyàdd, nekkoon na 15 km ca suddu Kapernawum fu Yeesu doon dëkk di
liggéey. 
398 Mc 14:2; Mk 6:14; Lu 9:7 Yaxya: Seetal leeral 6 (Yow 1:6, wàll 2, page 13). 
399 Mk 6:15; Lu 9:8 Ilyaas: Seetal leeral 103 (Yow 1:21, wàll 20, page 51). 
400 Mc 14:3; Mk 6:17 Erodd tëj na Yaxya: Erodd moo ko tëjoon ca kaso, ba noppi reylu
ko. Seetal leeral 144 (Mc 4:12, wàll 27, page 67). 137Nettalib YeesuErodd takkoon na Erojàdd401 jabaru Filib magam. Mc Te Yaxya daan ko
wax: « Jaaduwul nga denc Mk sa jabaru mag. » Moo tax Erojàdd ëmbal ko
mer, ba bëgg koo rey, waaye manu koo def. Ndaxte Erodd dafa ragal
Yaxya, ba sàmm bakkanam, xam ne ku jub la te sell. Bu ko daan déglu it,
day jaaxle lool, teewul mu bég ci déglu ko. Mc Erodd nag bëgg koo rey,
waaye dafa ragal nit ñi, ci li ñu teg Yaxya ab yonent. 
Mk Noonu bés bu yell ñëw. Mc Bi ñu ca tegee ab diir nag, Mk ba Erodd doon
màggal bésu juddoom402; mu woo ca xew wa ay jaraafam ak kilifay xare
ba ak njiiti diiwaanu Galile. Booba doomu Erojàdd403 dugg di fecc, mu
neex Erodd ak gan ñi, ba buur bi ne janq bi: « Laaj ma loo bëgg, dinaa la
ko jox. » Mu boole ci ngiñ ne ko: « Loo ma mana laaj, dinaa la ko jox, ba
ci genn-wàllu réew mi sax. »Noonu janq bi génn404 ne ndeyam: « Lu may laaj? » Mu ne ko: « Laajal
boppu Yaxya. » Mu daldi gaawantu dugg nag ci kanam buur bi ne ko:
« Damaa bëgg, nga indil ma léegi boppu Yaxya ci biir ndab. »Bi ko buur ba déggee, mu am naqar wu réy. Waaye bëggu koo gàntu ndax
ngiñ li ak gan ñi. Mu daldi yónni nag xarekat, jox ko ndigal, mu indil ko401 Mc 14:3 Erojàdd: Erojàdd doom bu jigéenu Aristobul la woon, di sëtu Erodd bu mag
ba. Baayam moo doon magu Erodd Antipas (Aristobul ak Antipas ñu bokk baay, bokkuñu
ndey). Amoon na ñaari jëkkër. Ci bu jëkk may nañu ko baayam bu ndaw, Erodd Filib (Filib
ak baayu Erojàdd ñu bokk baay, waaye bokkuñu ndey. Ndeyu Filib mooy Mariyamënë II). 
Erojàdd bàyyi na jëkkëram, Filib, ngir séy ak Erodd Antipas. Erodd Antipas rakku Filib la
woon. Maanaam baayu Erojàdd, and ñaari jëkkëram bokk nañu benn baay. Yonent Yàlla
Yaxya yedd na leen ba Erojàdd ëmbal ko mer. Moo tax mu fexe ba jëkkëram reylu Yaxya. 
Man nga ko jàng ci Mc 14:3-11; Mk 6:17-28; Lu 3:19. Seetal itam leeral 144 (Mc 4:12, wàll
27, page 67). 
402 Mc 14:6; Mk 6:21 màggal bésu juddoom: Yawut ya daawul màggal seen bésu juddu. 
Gereg ya ak waa Room ñoo ko def, boole ci naan sangara ba màndi, lekk ba regg ak
doxaan. Xew mi, ca tata buur ju nuy wax Maseront ca penku Géeju xorom la amoon. 
Erodd dafa màggaloon bésu juddoom ay ayu-bés lu jiitu bésu Mucc ba. 
403 Mc 14:6; Mk 6:22 doomu Erojàdd: Salome la tudd. Baayam moo doon Erodd Filib,
jëkkër ju jëkk ju Erojàdd. Ca bésu màggalu Erodd amoon na daanaka 17 at. Gannaaw ga
may nañu ko buur bi Filib waaye amul ci moom doom. Jëkkëram, baayam ak baayu
yaayam bokkoon nañu benn baay. Naka noonu jëkkëram, maamam la itam. Bi Filib
deeyee ca atum tubaab 34 g. K. may nañu ko Aristobul mi dëkk Xalkis, doomu benn ca ay
nijaayam, di am ci moom 3 doom yu góor. Fal nañu Aristobul buuru Armeeni ca atum
tubaab 55 g. K. . 
404 Mk 6:24 janq bi génn: Jigéen yi bokkuñu lekk ak góor ñi ca xew ya, ñu lekk ca beneen
saal. 138Ñaareelu at miboppu Yaxya. Waa ji dem, dagg boppu Yaxya ca kaso ba405, indi bopp bi
ci biir ndab, jox ko janq bi, mu daldi ko jox yaayam. Ba taalibey Yaxya
déggee loolu, ñu ñëw, fab néew ba, suul ko ci bàmmeel; Mc ba noppi dem,
wax ko Yeesu. 60. Yeesu bareel na mburu ya (Mc 14:13-23; Mk 6:30-46; Lu 9:10-17;
Jn 6:1-17)Anam yi: Lii mu nga xewoon lu jiitu tuuti Màggalu bésu Mucc ba. Ci atum
tubaab 31 g. K. bésu Mucc ba weeru Mars 28 la woon. Lii dafa ànd ak li
ñu gis ci nettali bi ndaxte bi lii xewee, ñax mi dafa tooyoon (Mk 6:39). Ci
diiwaanu Galile ñax mi dafay tooy ci weeri feebarye ba awril. 
Mk Gannaaw loolu, Lu bi ndaw ya délsee, ñu Mk dajaloo ci wetu Yeesu,
nettali li ñu def ak li ñu jàngle lépp. Mc Bi Yeesu déggee deewu Yaxya
nag, mu Mk ne léen: « Nanu beddeeku, dem ci bérab bu wéet; ngeen
noppalu fa tuuti. » Waxoon na loolu, ndaxte amoon na ñu bare ñu doon
dem ak a dikk, ba amuñu sax jot ngir lekk. Noonu ñu dugg cig gaal, Lu mu
yóbbaale léen, Yow [ñu] jàll dexu Galile, maanaam dexu Tiberyàdd, Mk dem
ca bérab bu wéet406, Lu ñu sore nit ñi, jëm ca dëkk bu ñuy wax Betsayda
[bu Yulyas]. 
Mk Bi ñuy dem nag, am ñu léen gis, xàmmi léen, ñu daldi jóge ci dëkk
yépp, daw, Mc topp [léen] ak seeni tànk, Mk jiitu léen fa. Yow Mbooloo mu405 Mc 14:10; Mk 6:27; Lu 9:9 ñu dagg boppu Yaxya: Yoonu Musaa sañul ne ñu dagg
boppu ki ñu àtte, teg ko dee. Tamit yoonu Musaa mayul ñu rey nit fekk ne àttewuñu ko. 
Naka noonu Erodd jàdd na yoonu Musaa. Su nguuru Room tegee jaamburu Room walla
boroom maana dee, daan nañu dagg seen bopp ak jaasi. Ñi ci des ñu daaj ca bant ba ñu
dee. 
406 Mc 14:13; Mk 6:32; Lu 9:10; Yow 6:1 Xamuñu fan la Yeesu bareele mburu, te dañuy
ci werante. Li ñu xam mooy bérab bu yaatu lool la woon. Lu ëpp 5,000 nit xëyna sax
10,000 nit toog nañu fa. Nekkoon na ca wenn tund fu wéet ca diiwaanu dëkk bu tudd
Betsayda. Boroom xam-xam ya yaakaar nañu ne amoon na ñaari dëkk yu tudd Betsayda
ca wetu dexu Galile, benn ca sowu dexu Yurdan ci diiwaanu buur bi Erodd, te benn ca
penku. Waaye xamatuñu fan lañu woon. Seetal leeral 116 (Yow 1:44, wàll 22, page 56). 
Xam nañu itam ne Màggalu bésu Mucc ba mooy ca muju nawet. Naka noonu dexu Yurdan
neexul jàll, su fekkee ne yaa dox tànk ngir wér dexu Galile. Lu gëna wóor mooy Yeesu ak
i taalibeem jàlloon nañu dexu Galile sowu pa penku ca benn ca teeru ya foofu, ba noppi
ñibbi penku ba sowu. 
Aada bi tàmbale ca jamono Bisantiin dafa tudd àll ba gannaaw Tabga mooy bérab ba. 
Waaye ci sunu jamono tudd nañu itam tundu Arbel, àll ba ca boru Almagor, Etel walla tell
el-Arag. Seetal kart 20. 139Nettalib Yeesubare topp ci moom, ndaxte gisoon nañu firnde yooyee mu wone, bi mu
wéralee jarag ya. 
Mk Bi Yeesu génnee gaal gi, mu gis mbooloo mu réy, yërëm léen, ndaxte
dañoo mel ni xar yu amul sàmm. Kon Lu Yeesu teeru léen, Mk daldi léen
jàngal lu bare, Lu di léen wax ci mbirum nguuru Yàlla, te di wéral ñi ko
aajowoo. 
Yow Yeesu daldi yéeg ca kaw tund wa, toog fa ak ay taalibeem. Fekk na
booba bésu Mucc ba, di màggalu Yawut ya, jubsi. Lu Ca ngoon sa fukki
taalibe ya ak ñaar ñëw ci Yeesu ne ko: Mc « Fii àllub neen la, te léegi mu
guddi. Doo yiwi mbooloo mi, ngir ñu dem ci dëkk yu ndaw yi Lu ak àll bi
ko wër, Mc jënd lu ñu mana lekk407, Lu [te am] fu ñu fanaan? »
Yow Bi Yeesu xoolee, gis mbooloo mu réy di ñëw ci moom, mu ne Filib:
« Fu nuy jële mburu, mu nu léen mana dundale? » Bi muy wax loolu it,
da doon seetlu Filib, ndaxte xamoon na booba li mu nara def. Filib ne ko:
« Peyug juróom ñetti weer sax, bu nu ko amoon, du léen mana doy ci
mburu, ba kenn ku nekk ci ñoom am ci dog wu ndaw. » Mc Waaye Yeesu
ne léen: « Matul ñu dem, yéen joxleen léen lu ñu lekk. » Mk Ñu ne ko:
« Xanaa nu jënd lu tollook peyu juróom ñetti weer ci mburu, jox léen ñu
lekk? » Yeesu laaj léen: « Ñaata mburu ngeen am? Demleen seeti. » Ñu
dem seeti. Yow Keneen ca taalibe ya di Andare, mi bokk ak Simoõ Piyeer
ndey ak baay, ne ko: « Am na fi ci mbooloo mi ab xale bu yor juróomi
mburu408 ak ñaari jën409, waaye loolu lu muy jariñ mbooloo mu tollu nii? »
Mc Yeesu ne léen: « Indil-leen ma ko fii. »
Lu Yeesu ne taalibe ya: « Neeleen mbooloo mi ñu toog Mk ci ñax mu naat
mi Lu def ay géewi juróom fukki nit. » Yow Fekk ñax mu bare amoon ca
bérab ba. Lu Taalibe ya def ko, toogloo nit ña. Mk Ñu toog nag ay géewi
juróom fukk ak téeméer. Bi loolu amee Yeesu jël juróomi mburu yi ak ñaari jën yi, xool ci kaw,407 Mc 14:15; Mk 6:37; Lu 9:12; Yow 6:5 dem . . . jënd lu ñu mana lekk: Taalibe Yeesu
àtte nañu ne peyug juróom ñetti weer doyul ngir jënd mburu yu doy mbooloo mu rey mi
ñu gisoon. Tu su ñu amoon xaalis lu doy sax, duñu mana fekk fu ñu lakk mburu yu doy ca
dëkk yu ndaw yu ko wër. Mbooloo mu topp Yeesu ëpp na ña dëkk ca dëkk yu ndaw ya. 
Teral ay téeméeri gan sax yi ñëw bett leen, di jaay léen mburu jafe na waxatumaak ay
junni. 
408 6. 9 Mburu yu ndaw yu ñu defare sungufu lors, doon lekku ñi néew doole. 
409 Mc 14:17; Mk 6:37-38; Lu 9:13; Yow 6:9 mburu ak jën: Mburu yu ndaw yu ñu defare
sungufu lors la, te doon lekku ñi néew doole. Juróomi mburu doy na ñaari nit doõõ. Jën
ya, jën yu ndaw lañu woon, yu ñu denc ak xorom walla def leen géjj. 140Ñaareelu at misant Yàlla, ba noppi mu damm mburu yi, jox ko taalibe yi, ngir ñu séddale
ko mbooloo mi. Ñaari jën yi it mu séddale ko ñépp Yow ba ñu doyal sëkk. 
Mk Noonu ñépp lekk ba suur. 
Yow Bi ñu lekkee ba regg, Yeesu ne taalibe ya: « Dajaleleen desitu mburu
mi, ba dara du ci réer. » Mk [Noonu] ñu dajale la desoon ca dammiti mburu
ak jën ya, mu nekk fukki pañe410 ak ñaar yu fees. Mc Gannaaw jigéen ña ak
gone ya, góor ña doon lekk matoon nañu juróomi junni. 
Yow Bi nit ña gisee firnde jooju Yeesu wone, ñu ne: « Dëgg-dëgg kii mooy
Yonent, bi wara ñëw ci àddina! » Yeesu gis ne dañu koo nara jëlsi, fal ko
buur. Mk Ci kaw loolu Yeesu sant ay taalibeem, ñu dugg ci gaal gi, jàll ba
Betsayda [bu Galile], bi muy yiwi mbooloo mi. Bi mu tàggtoo ak mbooloo
mi, mu yéeg ca tund wa, Mc ngir wéet ak Yàlla, Mk ñaan fa Yàlla. Yow Bi
timis jotee taalibeem ya wàcc ca tefes ga, dugg ci gaal, di jàll dex gi, jëm
dëkku Kapernawum. 61. Yeesu dox na ci kaw ndox ma (Mc 14:24-36; Mk 6:47-56; Yow 6:16-
21)Anam yi: Yeesu ak ay taalibeem jàll nañu dexu Galile ba teer ca diiwaanu
Senesaret. Diiwaanu Senesaret moo nekkoon wàllu sowu-kawu dex gi. 
Mk Noonu guddi jot, fekk gaal gi Mc sore tefes ga Mk nekk ci diggu dex gi,
te Yeesu rekk moo nekk ca tefes ga. Yow Dex gi yëngu na lool, ndaxte da
doon ngelaw ak doole. Mk Booba mu gis taalibe yi sonn lool ci joow gaal
gi ndax li léen ngelaw li soflu. Ca njël nag mu jëm ci ñoom, di dox ci kaw
dex gi, ba xaw léena raw. Yow Bi ñu joowee lu wara tollook juróom benni
kilomet, ñu séen Yeesu, muy dox ci kaw dex gi, jëm ci ñoom, ñu daldi tiit. 
Mk Ñu foog ne njuuma411 la, daldi yuuxu Mc naan: « Njuuma la! » Mk Ndaxte
ñépp gis ko te jommi ci. Waaye mu wax ak ñoom ci saa si ne léen:
« Takkleen seen fit, man la, buleen tiit! »
Mc Ci kaw loolu Piyeer jël kàddu gi ne ko: « Sang bi, bu dee yaw, sant ma,410 Mc 14:20; Mk 6:43; Lu 9:17; Yow 6:13 pañe: Pañe ba reyul. Ràbbe nañu ko cari
garab. Daan nañu ko boot ngir yóbbaale lu ñu lekk. Tollu na siwo bu àttan 20 ba 30 liitar
ndox. 
411 Mc 14:26; Mk 6:49; Yow 6:19 njuuma: Ñu bare ci waa Galile gëmoon nañu ne amoon
na ay rab yi dëkk ca dexu Galile. Gëm nañu guddi lañu feeñ te su ñu léen gisee màndarga
la bu tekki ne dee walla musiba di topp. Moo tax taalibe Yeesu tiit lool. Tamit ngelaw lu am
doole li yengal na dex ga. Su Yeesu doxee ca kaw ndox ma ca xaaju guddi, mu sooga
nekk ca kaw duus ba di feeñ, ba noppi wàcc ca xur, duus ya làkk ko. 141Nettalib Yeesuma dox ci kaw ndox mi, ñëw ci yaw. » Yeesu ne ko: « Kaay! » Piyeer nag
wàcc ca gaal ga, di dox ci kaw ndox mi, jëm ci Yeesu. Waaye bi mu gisee
ni ngelaw li mettee, mu daldi tiit, tàmbalee suux. Mu woote ne: « Sang bi,
wallu ma! » Ca saa sa Yeesu tàllal loxoom, jàpp ko naan: « Yaw mi néew
ngëm, lu tax nga am xel ñaar? » Noonu ñu dugg ca gaal ga, ngelaw li ne
tekk. 
Mk Njàqarey taalibe ya nag weesu dayo, ndaxte seen xol dafa fatt, ba réere
mbir kéemaan, gi Yeesu defoon ci mburu yi. Mc Ñi nekk ci gaal gi nag
sukk ci kanamam ne ko: « Ci dëgg yaa di Doomu Yàlla ji. » Bi loolu amee
ñu jàll, Yow gaal ga daldi teer ca saa sa ca fa ñu bëggoona wàcc, Mc teer ca
diiwaanu Senesaret412. Ña fa dëkk xàmmi Yeesu, Mk daldi daw ca diiwaan ba bépp, te fépp fu ñu
ko dégg ñu di ko indil ñu wopp, tëdd ci seeni lal. Te fu mu mana aw, ci
dëkk yu mag mbaa yu ndaw walla ci àll bi, ñu indil ko jarag yi ci pénc yi,
ñaan ko, mu may léen ñu laal cati mbubbam rekk. Te képp ku ko laal daldi
wér. 62. Yeesu mooy ñam wiy joxe dund gi (Yow 6:22-71)Anam yi: Waxtaan wi ca wetu Kapernawum la amewoon. 
Yow Ca ëllëg sa mbooloo, ma des ca geneen wàllu dex ga, gis ne genn gaal
ga fa nekkoon rekk dem na. Xam nañu ne Yeesu bokku ko woon ak taalibe
ya, ndaxte ñoom rekk a àndoon. Waaye yeneen gaal yu jóge dëkku
Tiberyàdd413 ñëw, teer414 ca wetu fa ñu lekke woon mburu ma, gannaaw
bi Boroom bi santee Yàlla ba noppi. Bi mbooloo ma gisee ne Yeesu walla412 Mc 14:34; Mk 6:53 diiwaanu Senesaret: Betsayda lañu jëmoon (Mk 6:45). Xëyna
ngelaw li moo tax ñu teer ca diiwaanu Senesaret, ca sowu-suufu Betsayda. Senesaret joor
bu naat lool la ca sowu dexu Galile diggante dëkki Magadan ak Senesaret. Moo tax nit ñu
bare ñoo fa dëkkoon. Guddaay ba tollu na 5 kilomet, yaatuwaay 2 kilomet. Kapernawum
daanaka 4 kilomet la woon ca penku-kaw. Seetal kart 20. 
413 Yow 6:23 Dëkku Tiberyàdd: Dëkk bi ñu tudde ngir teral Tibeer Sesaar la woon. 
Nekkoon na ca wetu dexu Galile ca sowu ba. Buur bi Erodd Antipas moo ko sampoon ca
18 g. K. ca yoon wu am solo diggante Siri ak Misra ngir mu nekk péeyu diiwaanu Galile. 
Seetal kart 1 G6. 
414 Yow 6:23 teer: Xam nañu ne amoon ay teeru ca dexu Galile ca jamono Yeesu. Ca
sunu jamono fekk nañu 16 ca ñoom. Ngir gëna xam ca teeru ya seetal itam leeral 171 (Mc
4:18, wàll 32, page 77). Seetal kartu teeru ya (Kart 15). 142Ñaareelu at mitaalibe ya kenn nekkatu fa, ñu dugg ca gaal415 yooyu, dem seeti ko
Kapernawum416. Bi ñu fekkee Yeesu ca geneen wàllu dex ga, ñu ne ko: « Kilifa gi, kañ nga
fi ñëw417? »Yeesu ne léen: « Ci dëgg-dëgg maa ngi leen koy wax, firnde yi ngeen gis
taxul ngeen may seet. Yéena ngi may wër ndax mburu, mi ngeen lekk ba
suur. Buleen liggéeyal ñam wuy yàqu; li gën mooy ñam wu sax abadan418tey joxe dund gu dul jeex419. Ñam woowule, Doomu nit ki420 dina leen ko
jox, ndaxte moom la Yàlla Baay bi tànn, mu nekk ndawam. »Noonu ñu laaj ko ne: « Lu nu wara liggéey, ngir matal jëf yi neex
Yàlla421? »Yeesu ne léen: « Jëf ji neex Yàlla, moo di gëm ki mu yónni422. »Ñu ne ko: « Ban firnde nga nu mana won, ngir nu gëm la? Ban liggéey
nga nara def? Sunuy maam dunde nañu mànn423 ca màndiõ ma, ndaxte
Mbind mi nee na424: “Jox na léen, ñu lekk ñam wu wàcce ca asamaan. ” »Yeesu waxaat ne: « Ci dëgg-dëgg maa ngi leen koy wax, du Musaa moo415 Yow 6:24 dugg ca gaal: Cosaankat bu nuy tudd Yuusufa bind na ne amoon na 230
gaal ca dexu Galile ca jamanoom. 
416 Yow 6:24 dem Kapernawum: Mbooloo ma xamoon nañu ne ci diir bu ëpp menn at la
Yeesu dëkkoon Kapernawum. 
417 Yow 6:25 kañ nga fi ñëw: Mbooloo ma xamuñu ne Yeesu doxoon ca kaw ndox ma ba
àgg gaalu taalibe ga. Su ñu ko xamoon, waroon nañoo laaj ‘Naka nga fi ñëwe?’. 
418 Yow 6:27 ñam wu sax abadan: Waxin la. 
419 Yow 6:27 dund gu dul jeex: Yemul ci guddaayu dund. Dafa wax itam ci naataangeg
dund, ak ci baaxaayam. 
420 Yow 6:27 Doomu nit ki: Seetal leeral 121 (Yow 1:51, wàll 22, page 58). 
421 Yow 6:28-29 jëf yi neex Yàlla: Mbooloo ma bëggoon nañu dégg Yeesu wax léen ay
ndigal walla ay sàrt. Mu tontu ne ‘gëm rekk’ moo léen waroona bett lool. 
422 Yow 6:28-29 ki mu yónni: mooy Yeesu. 
423 Yow 6:31 mànn: Moo di ñam wa Yàlla wàcceeloon Musaa ak bànni Israyil ci diiru 40
at, ba ñu gàddaayee Misara, jëm ca réew ma leen Yàlla digoon. Naka la lay ba bàccoon,
amoon lu sew lale ca màndiõ ma, def fépp yu sew ca biir, te meloon ni tawu yuur, tege ca
suuf. Dafa meloon ni pepp, mi ñuy wax koryanda, te weex, di saf lu mel ni nàkk bu ànd ak
lem, mu wuutu mburu (Ex 16:1-36; Nu 11:1-35). 
Yawut ya daan nañu xaar Almasi bu mel ni yonent Yàlla Musaa. Tamit amoon na benn
aada bu waxoon ne bu Almasi bi ñëwee dina wàccewaat mànn bu jóge asamaan. 
424 Yow 6:31 Jukki nañu ko ca Ex 16:4,15; Neh 9:15; Psa 78:24,25143Nettalib Yeesuleen jox ñam woowu wàcce ca asamaan; sama Baay ci boppam, moo leen
di jox ñam wu wóor, wi wàcce ca asamaan. Ndaxte ñam, wi Yàlla di joxe,
mooy ñam wiy wàcce ci asamaan tey jox àddina si dund. »Ñu ne ko nag: « Sang bi, kon dee nu faral di jox ci ñam woowe! »Yeesu ne léen: « Man maay ñam wiy joxe dund. Ku ñëw ci man, doo xiif
mukk; te ku ma gëm, doo mar. Waaye wax naa leen ko ba noppi; gis
ngeen ma te taxul ngeen gëm! Képp ku ma Baay bi jox dina ñëw ci man,
te duma dàq mukk ki may fekksi. Ndaxte wàccewuma ci asamaan ngir def
sama bëgg-bëgg, waaye damay matal bëgg-bëggu ki ma yónni. Lii mooy
bëgg-bëggu ki ma yónni: bu ma ñàkk kenn ci ñi mu ma may, te dafa bëgg
it ma dekkal léen keroog bés bu mujj ba425. Ndaxte lii mooy bëgg-bëggu
Baay bi: képp ku gis Doom ji te gëm ko, am dund gu dul jeex, te bés bu
mujj ba, dinaa ko dekkal! »Yawut ya tàmbali di ñurumtoo Yeesu426, ndaxte dafa ne: « Maay ñam wi
wàcce ci asamaan. » Ñu naan: « Ndax kii du Yeesu, doomu Yuusufa427?
Xam nanu ndeyam ak baayam. Kon nag lu tax léegi mu naan, mi ngi jóge
asamaan? »Yeesu ne léen: « Bàyyileen seen ñurumtu bi. Kenn manula ñëw ci man te
Baay, bi ma yónni, xiirtalu la ci; te man dinaa la dekkal keroog bés bu
mujj ba. Yonent yi bind nañu kàddu gii428: “Yàlla dina léen jàngal ñoom
ñépp. ” Kon nag ku déglu te nangu waxi Baay bi, dina ñëw ci man. 
Tekkiwul ne kenn mas na gis Baay bi. Ki jóge ci Yàlla doõõ a ko gis. Ci
dëgg-dëgg maa ngi leen koy wax, ku gëm am nga dund gu dul jeex. Maay
ñam wiy joxe dund. Seeni maam lekk nañu mànn ca màndiõ ma, teewul
dee nañu. Waaye ñam wiy wàcce ci asamaan, ku ko lekk, doo dee. Man
maay ñam wiy dund te wàcce ci asamaan. Ku lekk ci ñam wii, dinga dund425 Yow 6:39 bés bu mujj ba: Bés bu mujj ba mooy bés pénc ba. Ca bés bu mujj ba Yàlla
dina àtte ñépp jaarale ci Yeesu Kirist (Mc 25:31-46; Yow 5:28-30; Pe 20:11-15). Te Yeesu
dina dekkal ñépp ñi bokk ci moom (Yow 5:28; 6:39,40,44,54; 1Ko 15:50-52). Gannaaw ga
àddina dina tukki, te Yàlla dina indi asamaan su bees ak suuf su bees (2Pi 3:10-13; Pe
21:1). 
426 Yow 6:41 Yawut ya ñurumtoo: Moo nu fàttali ni bànni Israyil doon ñurumtoo ca
jamono Musaa, ba Yàlla àtte léen (Ex 15:22-26; 16:1-12; 17:1-7; Num 11:1; 11:4-6;
14:1-12; 21:4-5; De 1:27; Ps 106:25). 
427 Yow 6:42 doomu Yuusufa: Seetal leeral 158 (Lu 4:22, wàll 30, page 158). Amoon na
lu tollu 32 kilomet diggante Nasaret ak Kapernawum. Lu xew ca benn ca dëkk yooyu
xamoon nañu ca beneen (Lu 4:23). Xamoon nañu waajuri Yeesu ca Kapernawum. 
428 Yow 6:45 yonent yi bind: Jukki nañu ko ci teerub Esayi 54:13. 144Ñaareelu at miba fàww. Te it ñam wi may joxeji, sama yaram la; dama koy joxe ngir
àddina mana dund. »Noonu Yawut ya werante werante wu tàng ci seen biir naan: « Naka la nu
waa jii mana joxe yaramam, ngir nu lekk ko?429 »Yeesu ne léen: « Dëgg-dëgg maa ngi leen koy wax, bu ngeen lekkul
yaramu Doomu nit ki te naanuleen deretam430, dungeen am dund ci yéen. 
Ku lekk sama yaram te naan sama deret, am nga dund gu dul jeex, te dinaa
la dekkal keroog bés bu mujj ba. Ndaxte sama yaram mooy ñam wu wóor
wi, te sama deret mooy naan gu wóor gi. Kiy lekk sama yaram tey naan
sama deret dina sax ci man, ma dëkk ci moom. Baay bi ma yónni mu ngi
dund, te maa ngi dund jaarale ko ci moom; noonu itam ku may lekk dina
dund jaarale ko ci man. Kon nag ñam wi wàcce ci asamaan a ngi noonu;
bokkul ak ñam wa seeni maam lekkoon te faatu. Ku lekk ñam wii may
wax dinga dund ba fàww. »Baat yooyu la Yeesu wax, bi mu doon jàngle ca jàngu ba ca
Kapernawum431. Bi ñu dégloo Yeesu ba noppi, taalibeem yu bare nee nañu: « Njàngle mii
de, jafe na! Kan moo ko mana déglu? »Yeesu gis ne taalibeem yaa ngi ñurumtoo loolu, mu ne léen: « Ndax li ma
wax da leena jaaxal? Lan mooy am nag, bu fekkee gis ngeen Doomu nit
ki dellu, yéeg fa mu jëkkoona nekk? Xelu Yàlla mi mooy joxe dund; ñam
wi jariñul dara. Kàddu yi ma leen wax, ci Xelum Yàlla lañu jóge te ñooy
joxe dund. Waaye am na ci seen biir ñu ko gëmul. »Ndaxte Yeesu xamoon na ca njàlbéen ga ñan ñoo ko waroona gëmadi ak
kan moo ko waroona wor. Mu dolli ca it ne: « Looloo tax ma ne, kenn
manula ñëw ci man te Baay bi mayu la, nga agsi. »Ci loolu taalibeem yu bare dëpp, bañatee ànd ak moom. Yeesu daldi wax
ak fukki taalibe yi ak ñaar ne léen: « Mbaa bëgguleena dem, yéen itam? »Simoõ Piyeer ne ko: « Boroom bi, ci kan lanuy dem? Yaa yor kàddu yiy
joxe dund gu dul jeex. Léegi nun gëm nanu te xam nanu ne yaa di Aji Sell,429 Yow 6:52 Yawut ya dégguñu ne waxu Yeesu waxin la. 
430 Yow 6:53 lekk yaram. . . naan deret: Lekk suuxu nit dafa araam ca Yawut ya, ca waa
Room ak ca Gereg ya. Te yoonu Musaa dafa tere ñu naan jépp deret, ju di mala,
waxatumaak nit (Le 7:26,27; 17:10-14; De 12:16; Jëf 15:29). 
431 Yow 6:59 jàngu ba ca Kapernawum: Seetal leeral 178 (Mk 1:21, wàll 33, page 80) ak
leeral 154 (Lu 4:15, wàll 30, page 74). 145Nettalib Yeesuji jóge ci Yàlla432. »Yeesu ne léen: « Xanaa du maa leen tànn, yéen fukk yi ak ñaar? Moona,
am na ci yéen koo xam ne seytaane la! »Yudaa miy doomu Simoõ Iskariyo la doon wax. Ndeke Yudaa, la muy
bokk lépp ca fukki taalibe ya ak ñaar, moo ko naroona wor. 432 Yow 6:69 Aji Sell, ji jóge ci Yàlla: Du woon wenn ca tur yi ñu jox Almasi bi. Tur wu
bees la buy wax ci ki mu doon, mooy ndawu Yàlla. 146Ñetteelu at miIV Ñetteelu at mi: Yawut yi bañ nañu
YeesuCi ndoortel ñetteelu atu liggéeyu Yeesu ci Israyil, ñu bare ci ñi doon topp Yeesu bàyyi
nañu ko. Ci ab diir Yeesu doon na wër diiwaanu Galile. Ba noppi mu dem wër réewi
ñi dul Yawut, maanaam dëkki Tir ak Sidon ci diiwaanu Fenisi, diiwaanu Fukki Dëkk
yi ba noppi mu dellusi ci dëkk yi ci wetu dexu Galile. Ci njeextal weeru sàttumbar
Yeesu demoon na Yerusalem ngir Màggalu Mbaar ya te mu nekk fa ba tey ci weeru
desàmbar ci màggalu Bés ba ñu sellale woon kër Yàlla ga. Bi màggal gi jeexee Yeesu
génn Yerusalem, dem toog ci diiwaanu Pere fa Yaxya daan sóobe ci ndox bu jëkk. War
ngeen xam ne, ndegam Yowaana rekk waxoon na ci lu jëm ci tukki Yerusalem yi Yeesu
defoon, xam fu ñu leen teg ci nettalib Yeesu jafe na. Te Yowaana waxul ndax Yeesu
dellu na Galile ci diggante màggal ya walla dafa toog Yerusalem. Ay boroom xam-xam yu bare yaakaar nañu ne lépp li des ci nettalib Yeesu ci benn at
la ame woon. Waaye soo seetee bu baax benn at dafa xat ngir lépp li Yeesu defoon ak
fépp fu mu demoon. Wër na Galile ay weer ba noppi mu wër ci diiwaanu Fenisi ak
Fukki Dëkk yi. Ci weeru oktoobar ak muju desàmbar ñu fekk Yeesu ca Yerusalem ba
noppi mu dem toog ay weer ci Pere. Gannaaw loolu Yeesu dellu na Galile di fa wër di
waare. Luug ne na gannaaw gi mu tàmbali jëm Yerusalem mu wër Yude, Samari, ak
Galile ci diiru ay weeri weer, di dem ay dëkk yu bare. Yeesu yónni na 72 taalibe yu
dem ñaar-ñaar lu ko jiitu ngir waajal ñëwam. Naka noonu xam nañu ne dëkk yi mu
ganeji woon bare woon nañu lool. Tamit su fekkee ne lépp li des ci nettali bi benn at la woon Yeesu dee na atum tubaab
32 g. K. . Waaye ci at moomu bésu Mucc ba altine la woon. Ci at 30 g. K. ak 33 g. K. 
rekk la bésu Mucc ba dal ci àjjuma / samdi ni ñu ko gise ci Injiil. Am na itam benn màndarga bu ndaw bu wone ne xëyna amoon na benn bésu Mucc bu
ñu waxul ci Injiil. Laaj nañu Yeesu mu fey warugar kër Yàlla ga (Mc 17:24). Bépp waa
Galile dafa doon fey warugar boobu lu jiitu bésu Mucc ba ngir ñi yor xaalis bi man ko
yóbbu Yerusalem ca màggal ga. Léegi nag bésu Mucc bu amoon bi Yeesu bareelee
mburu ya amoon na bu sore, te Yeesu duggoon na Kapernawum ay yoon gannaaw ga. 
Bésu Mucc ba ñu rey Yeesu dafa sore. Naka noonu dañu yaakaar ne amoon na beneen
bésu Mucc ci seen diggante, xëyna bi Yeesu demee tukki ci bëj-gànnaar ba te mu
soppaliku ndam jolli ci moom. Tamit benn bés waa Galile ya ñëw jox Yeesu benn xebaar ci lu jëm ci ay waa Galile ya
Pilaat reyoon ca Yerusalem ci benn ci màggalu Yawut yi ci fan yooyu (Lu 13:1-5). 
Yeesu demul woon màggal googu. Bu dul woon noonu duñu ko ko wax ndax dina fekk
mu xam ko ba pare. Waaye xam nañu ne ci ñetteelu at mi Yeesu demoon na Yerusalem
ngir màggalu Mbaar ya (Yow 7:2) ak bés ba ñu sellale kër Yàlla ga (Yow 10:22). Naka
noonu màggal gi ñu wax ci ñeenteelu at ma la amoon bu dee bésu Mucc ba, Pàntakot
walla Mbaar ya. Yeesu moo tontu waa Galile ak benn léeb buy misaal liggéeyam (Lu 13:6-9). Mu ne147Nettalib Yeesuñetti at lañu xaaroon meññeef yi waaye amul dara. Yeesu waxul ñaari at waaye ñetti
at la waxoon te am lu des menn at - mooy ñeenti at. Boo seetee yooyu yépp dafa lay jox ne yeneen ñaari at ñoo des ci nettali bi. 148Ñetteelu at miSaar 10. Ci Galile63. Farisen ya ak aada ya (Yow 7:1-2a; Mc 15:1-20; Mk 7:1-23)
Yow Gannaaw loolu Yeesu doon na wër diiwaanu Galile433. Bëggul woona
dem diiwaanu Yude, ndaxte Yawut ya dañu ko doon wuta rey. 
Mk Amoon na bés nag, ay Farisen434 ak ay xutbakat435 yu jóge Yerusalem436ñëw ci Yeesu. Ñu gis yenn ciy taalibeem di lekk, fekk seeni loxo setul437,
maanaam raxasuwuñu woon, ni ko aada santaanee. Farisen yi nag ñoom
ak Yawut yi yépp dañuy topp aaday yoon, yi maam yi tëral438, te fandee
léen gënal lekk ak loxo yu ñu raxasul. Te it bu ñu jógee pénc ma, su ñu
sanguwul set, duñu lekk. Am nañu it yeneen aada yu bare, maanaam ni
nga wara raxase ay kaas, ay njaq ak ay satala, ba ñu laab. Noonu Farisen
ya ak xutbakat ya laaj ko ne: Mc « Lu tax say taalibe di moy aaday yoon,433 Yow 7:1 diiwaanu Galile: Seetal leeral 185 (Mc 4:23, wàll 34, page 82). 
434 Mc 15:1; Mk 7:1 Farisen ya: Seetal leeral 87 (Mc 3:7, wàll 16, page 46)
435 Mc 15:1; Mk 7:1 xutbakat ya: Seetal leeral 57 (Mc 2:4, wàll 12, page 36). 
436 Mc 15:1; Mk 7:1 jóge Yerusalem: Dox nañu tànk lu tollu benn ayu-bés ngir àgg Galile. 
437 Mc 15:2; Mk 7:21 lekk loxo: Yoonu Musaa santul Yawut ya ñu raxasu bala ñu lekk. 
Tere na saraxalekat ku bokk sobe, ñu lekk ca sarax yu sell lu dul mu sangu set. (Le
22:3-9). Ki indi saraxu cant itam mënu ca lekk su taqee sobe (Le 7:20-21). Ñooy lekk yu
ñu fekk ca kër Yàlla kese. 
Gis nañu ca Le 15:11 ku am jàngoroy xelli war na raxasu. Lu dul loolu ku mu laal taq sobe. 
Ca yoonu Musaa sangu set doõõ moo setal ku taq sobe, lu dul li ñi gis ca aaya boobu. 
Xamuñu kañ lañu dogal ne raxasu rekk doy setal nit ca sobe. Xamuñu sax ndax kepp
Yawut war naa setaloo noonu bala bépp lekk. Sobe moom ci boppam du bàkkaar. Dafa
bokk ci sunu dund. Waaye tere na ku taq sobe bokk ca lu sell, ca diine. Luy bàkkaar nag
moo doon bañ setalu. 
Yawut ya ragal nañu sobe lool. Gëmoon nañu ne sobe man naa jóge ca lu bare lu ñu laal. 
Man na léen taq te ràññewuñu sax lu ñu laaloon walla ku ñu laaloon ca pénc ma. Moo tax
amoon ay sàrt nga sangu set boo jóge pénc ma, walla raxasu bala nga lekk. Aada
faramfàcce na ni ñu raxasoo. Lu mel ni jàpp la. 
438 Mc 15:2; Mk 7:3 aaday yoon yi maam yi tëral: Ñeenti xarnu lu jiitu jamono Kirist
tàmbale nañu dogal ay aada ngir faramfàcce naka lañu wara sàmme yoonu Musaa. 
Ndànk, ndànk yokk nañu leen ba am ay junni santaane ak sàrt ya bokk ca. Ndegam gëm
nañu ne sësoon nañu ca yoonu Musaa ca seeni gëstu, jox nañu aada ya maana ba tollu
li Yàlla wàcce ca ñoom. Te Farisen ya xeeb nañu képp ku sàmmul seeni aada. Xutbakat
ya ñoo jottali aada yooyu. Binduñu léen ba daanaka ñaari téeméeri at gannaaw Kirist. Ca
jamono Yeesu raxasu ca kaw seeni aada moo doon màndarga lu wone seen takkute ca
Yàlla. 149Nettalib Yeesuyi maam yi tëral? Ndaxte duñu raxas seeni loxo, bu ñuy lekk. »Waaye Yeesu ne léen: Mk « Esayi waxoon na439 bu baax ci kàddug Yàlla
ci seen mbir, yéen naaféq yi, bi mu bindee:
“Xeet wii, ñu ngi may teral ci seen gémmiñ, waaye seen xol sore na ma. 
Seen màggal amul benn njariñ, ci li ñuy jàngle dénkaaney nit kese. ” »Yeesu neeti léen: « Dëddu ngeen ndigali Yàlla, jublu ci aaday nit. » Mu
teg ca ne léen: « Xelu ngeen ci tebbi ndigali Yàlla, ngir sàmm seen aada. 
Ndaxte Musaa nee na440: “Teralal sa ndey ak sa baay,” teg ca ne: “Ku
móolu sa yaay walla sa baay, dees na la rey. ” Waaye yéen dangeen ne: ku
ne sa yaay walla sa baay: “Li nga wara jariñoo ci man Korban441 la,”
 — maanaam saraxu Yàlla la — dootuleen ko bàyyi, mu defal dara
ndeyam walla baayam. Mc Kooku amatul warugaru teral baayam. Mk Noonu
tebbi ngeen kàddug Yàlla ndax seen aada, ji ngeen di donnante. Te it
yéena ngi def yeneen yu bon yu mel nii. »Noonu Yeesu waxaat ak mbooloo mi ne léen: « Yéen ñépp dégluleen ma
te xam. Li ci biti, tey dugg nit, du ko mana indil sobe, waaye li génn ci nit,
loolu mooy indil nit sobe. »
Mc Bi taalibeem ya déggee loolu, ñu ñëw ci moom ne ko: « Ndax xam nga
ne, Farisen yi dañoo mer ndax loolu nga wax? » Yeesu ne léen: « Garab
gu sama Baay bi ci kaw jiwul, dees na ko buddi. Bàyyileen léen, ay
gumba lañu yuy wommat ay gumba; bu gumba dee wommat moroomam
nag, kon dinañu daanu ñoom ñaar ci kàmb. »
Mk Bi nga xamee ne jóge nañu ci mbooloo mi, dugg ci kër gi, taalibe yi laaj
Yeesu, mu firil léen wax ju làqu jooju. Mc Piyeer nag jël kàddu gi, laaj
Yeesu: « Firil nu léeb wi. »Noonu Yeesu ne ko: « Ndax ba tey seen xol dafa tëju, yéen itam? MkXanaa xamuleen ne, dara lu jóge biti, dugg ci nit, du ko mana indil sobe,
ndaxte du dugg ci xol? Mc Lépp lu dugg ci gémmiñ, ci biir lay jëm tey génn
ca bérab bu làqu. » Mk Ci li mu wax loolu Yeesu daganal na bépp ñam. 
Mc « Waaye li génn ci gémmiñ mu ngi jóge ci xol; loolu mooy indil nit439 Mc 15:7; Mk 7:6 Esayi waxoon: Jukki na ko ca Isa 29:13. 
440 Mk 7:10 Musaa nee na: Jukki na ko ca Ex 20:12 ak Ex 21:17
441 Mk 7:11 Korban: Baatu làkku ibrë la, bu tekki ‘li ñu jébbal Yàlla’. Ngiñ la woon. Dafa
mel ni jébbal nañu ko Yàlla ni sarax. Dañu koy yor ba tey waaye kenn dootul ko mana
jeriñoo. Farisen ya gëm nañu jëfandiku li nga jébbaloon Yàlla bàkkaar bu réy la, su fekkee
ne sax dimbali say waajur moo tax. Amoon na ñi ko def ngir baña yor seeni waajur. 150Ñetteelu at misobe. Mk Ndaxte ci biir, ci xolu nit, la xalaat yu bon di jóge ak ndoxaanu
yàqute, càcc ak bóom, Mc seede lu dul dëgg, Mk njaaloo ak bëgge, coxor,
naaféq, ñaawteef, ñeetaan, saaga, réylu ak jëfi ndof. Lu bon loolu lépp day
génn ci nit, di ko indil sobe, Mc waaye lekk ak loxo yoo raxasul du tax nit
am sobe. »151Nettalib YeesuSaar 11. Yeesu ci réewum ñi dul Yawut64. Yeesu faj na doomu jigéen, ja askanoo réewu Kanaan (Mc 15:21-
28; Mk 7:24-30)Anam yi: Yeesu dafa génn diiwaanu Galile dem ca diiwaanu Fenisi bu
féete bëj-gànnaar. 
Mk Gannaaw loolu Yeesu jóge fa, jëm weti dëkku Tir442. Bi mu fa eggee,
mu dugg ci kër, te bëggul kenn xam ko, waaye jataayam manula umpe. 
Amoon na fa nag Mc jigéenu waa Kanaan443, ja dëkk ca wàll yooyu, Mk ju
rab jàpp doomam ju jigéen. Bi mu déggee ne, Yeesoo nga fa, mu ñëw,442 Mc 15:21; Mk 7:24 diiwaanu Tir ak Sidon: Tir ak Sidon nekkoon nañu ay dëkk ca wàlli
Fenisi ca wetu Géej gu mag ga (tey jii moo ciy bëj-saalumu réewu Libaõ). Ña fa dëkkoon
ay xërëmkat lañu woon, ñooy askanu waa Kanaan ñi ñu tudd waa Fenisi. 
Xamuñu ne tembe fan la Yeesu demoon. Ndax àgg na Tir walla benn ca dëkki kaw ca
diiwaanam? Dig bu xàjjalikoo Galile ak diiwaanu Tir ak Sidon moo sore Kapernawum lu
tollu 25 kilomet. Amoon na ay yoon fu Yeesu manoona jaar. Yoon wu gëna gàtt diggante
Kapernawum ak Tir ëpp na 60 kilomet te jaaroon dëkk yu tudd Safed ak Gisala ca biir tund
yu kawe. Amoon na itam yeneen yoon yu gëna yomb yu tollu 80 kilomet yu jaar Xasor ak
Kedes walla Yanowa. Seetal kart 21. 
Tir, dëkk bu réy la ba tey. Dëkk bu am solo la woon ñaari junni at bala jamano Kirist ji. 
Nekkoon ca benn dun bu ndaw, te amoon na ñaari teeru -- benn ca nor ak benn ca sudd. 
Bu ci nor bokkoon na ya gëna baax ca Géej gu mag ga. Buur bi Alegsàndar bu Mag tabax
na benn dëq ngir noot dëkk ba di ko tas lu tollook 400 bala jamano Kirist ji. Naka noonu
boole woon na dun ba ak réew ma. Tabaxaat nañu dëkk ba ca jamono nguuru Room. Tir
nekkoon na dëkk bu gëna réy Yerusalem ci jamano Yeesu ji, te sore woon Nasaret fu
Yeesu mage lu tollook 50 kilomet rekk. Ca jamono Yeesu, cosaankat ba Yuusufa nee na
waa Tir bokkoon na ca seeni noon yu gëna réy ya. 
Tamit lu waa Tir daan lekk ca tooli Galile ya la jóge, fekk ne amoon na ay waa Galile yi xiif,
ba tax waa Galile mere leen. Waa Tir ay dawalkati gaal lañu woon, ngir ñu jaay walla
samp ay dëkk yu bees. Daan nañu defar itam genn cuub gu yolet gu jóge ca as rab su
géej, wenn xeetu saacoom (Bolinus brandaris) wu fekk ca géeju diiwaanu Tir ak Sidon
rekk. Dafa jafe woon lool ba tax buur ya rekk ñoo soloon piis yu yolet. Moo tax dëkk bi
xasaw itam. Ca jamono Injiil làkku Arameyni walla Gereg lañu doon làkk. Seetal kart 1 E4. 
443 Mc 15:22 waa Kanaan: Ca jamono Injiil amul woon ab réew mu tudd Kanaan. Moo
doon réew ma Bànni Israyil nootoon ngir jot li leen Yàlla digoon ca jamono Yosuwe. Ca
réew yi tudd tey ji Israyil ak Libaõ la nekkoon. Waa Kanaan ñooy ñi soqikoo ci Kanaan,
doomu Xam ak sëtu Nóoyin. Yàlla santoon Bànni Israyil ñu far leen ndax seen bàkkaar
waaye mujjuñu koo def. Ci jamano Injiil, ña gëna bare ci ña des ca waa Kanaan ca
diiwaanu Fenisi lañu dëkkoon. Ca xalaatu waa Israyil waa Kanaan ñooy xeet wu ñu gëna
xeeb, ay noon, yéefar yu doon fàbbi Bànni Israyil ngir ñu jaamu ay xërëm yu araam,
maanaam bokkaale. 152Ñetteelu at midaanu ciy tànkam, fekk jigéen ja ci xeetu Gereg444 la bokkoon, juddoo
wàlli Fenisi ci diiwaanu Siri445. Mc [Mu] wax ca kaw ne ko: « Yaw sang bi,
Sëtu Daawuda bi446, yërëm ma! Rab jàpp na sama doom ju jigéen, te dafa
sonn lool. » Mk Noonu jigéen ja ñaan ko, mu dàq rab wi ci doomam. 
Mc Waaye Yeesu waxu ko dara. Ay taalibeem nag ñëw ci moom ne ko:
« Doo ko yiwi, mu ngi nuy topp, di yuuxu ci sunu kaw. »Yeesu ne: « Yónniwuñu ma, lu dul ci xari bànni Israyil yu réer. »Waaye jigéen ja ñëw, sukk ci kanamam naan: « Sang bi, wallusi ma! »
Mk Waaye Yeesu ne ko: « Na gone yi jëkka lekk, ba regg; fab ñamu gone
yi, sànni ko xaj yi447, rafetul. »
Mc Waaye jigéen ja ne ko: « Waaw, sang bi, teewul xaj yi di lekk ruusit,
yi rot ci seen lekkukaayu boroom. »Ci kaw loolu Yeesu ne ko: « Yaw jigéen ji, sa ngëm réy na; na am, ni nga
ko bëgge. Mk Ndax wax jooju demal ci jàmm, rab wa génn na sa doom. »
Mc Noonu doomam daldi wér ca saa sa. Mk Mu ñibbi, fekk doom ji tëdd cib
lal te mucc ci rab wi. 65. Yeesu faj na ñu wopp (Mc 15:29-31; Mk 7:31-37)Anam yi: Bi Yeesu paree ci diiwaanu Fenisi, mu dem diiwaanu Fukki
Dëkki yi. 444 Mk 7:26 xeetu Gereg: Ñooy ñi bokk ci xeetu Gereg ak seeni aada. Laata waa Room
nguuru ci àddina si, waa Gereg ñoo doon nguuru. Naka noonu seen aada law lañu fépp
ba laal xeet yu bare. Ñoo indi woon jàng ak xam-xam. Ci Injiil, Gereg yi moo tekki itam ñu
dul Yawut, maanaam yéeféer. Waaye itam ndegam Tir du dëkkub Gereg, man naa tekki
itam tudd nañu ko ‘Gereg’ ngir wone ne mu bokk ci këru ñi am maana te am alal ña, ci njiit
yi yewwu. 
445 Mk 7:26 juddoo wàlli Fenisi ci diiwaanu Siri: Nguuru Room boole na wàlli Fenisi ci
suufu Siri ca atum tubaab 64 j. K. . May nañu Tir ak Sidon yilif seen bopp. 
446 Mc 15:22 Sëtu Daawuda: Dafa wone ne jigéen ji xamoon na dara ca diine Yawut ya. 
Seetal itam leeral 13 (Mc 1:1, wàll 3, page 15). 
447 Mc 15:26,27; Mk 7:27,28 xaj: Tudde kenn xaj, daan na nekk saaga bu bon. Ñu ëpp
ca boroom xam-xam ya yaakaar nañu ne Yeesu wax na ca lu jëm ca xaj yu ñu yar ci biir
kër ga, yu nekk àndandoo xale ya. Yawut ya daawul ko def ndaxte séexlu nañu léen. 
Waaye amoon na ca Gereg ya ak waa Room ña ko yare woon noonu. Su fekkee noonu,
rawatina su Yeesu muuñoon bi mu ko waxee, du saaga. Daan nañu jox xale ya seen lekk
ba noppi jox desit ya xaj ya. 153Nettalib YeesuMk Bi loolu amee Yeesu jóge na weti Tir, jaar ci wàlli dëkku Sidon448, dem
dexu Galile, ba noppi dugg ci biir diiwaan, bi ñuy wax Fukki dëkk yi. 
Foofa ñu indil ko ku tëx te dër lool, ñaan ko mu teg ko loxo. Noonu Yeesu
yóbbu ko, ba ñu sore mbooloo mi, mu def ay baaraamam ciy noppam,
daldi tifli, laal làmmiñam. Mu yërëm ko, ba binni ci xolam, xool ci
asamaan, daldi ne: « Effata, » liy tekki « Ubbikuleen. » Ci saa si ay
noppam daldi dégg te làmmiñam yiwiku, muy wax bu leer. Bi mu ko defee
Yeesu tere léen, ñu wax ko kenn, waaye lu mu léen ko gëna tere, ñu gën
ko nee siiwale. Ñu waaru lool naan: « Lépp lu mu def, lu yéeme la. May
na sax tëx yi ñuy dégg, ak luu yi ñuy wax. »
Mc Bi loolu amee Yeesu jóge foofa, ñëw ci weti dexu Galile; mu yéeg ca
aw tund, toog fa. Ba mu fa nekkee, nit ñu bare ñëw ci moom, indaale ay
lafañ, ay làggi, ay gumba, ay luu ak ñeneen ñu bare. Ñu teg léen ci tànki
Yeesu, mu faj léen. Nit ñépp waaru, ndaxte gis nañu luu yuy wax, làggi
yu wér, lafañ yuy dox, ak gumba yuy gis. Ñu daldi màggal Yàlla Buuru
Israyil. 66. Yeesu bareel na ay mburu ñaareel bi yoon (Mc 15:32-38; Mk 8:1-9)Anam yi: Ca penku dexu Galile la Yeesu nekk ba tey. 
Mk Ca bés yooya mbooloo mu réy amaatoon na, te amuñu woon lu ñu lekk. 
Noonu Yeesu woo taalibe ya ne léen: « Yërëm naa mbooloo mi, ndaxte
toog nañu fi man ñetti fan, te amatuñu lu ñu lekk. Mc Bëgguma léena yiwi
Mk ak seen xiif Mc te lekkuñu, ngir bañ ñu tële ci yoon wi, Mk ndaxte am na
ñu jóge fu sore. » Taalibe yi ne ko: « Waaye fii àllub neen la; fu nuy jële
lu doy ngir dundal Mc mbooloo mu tollu nii? » Yeesu ne léen: « Ñaata
mburu ngeen am? » Ñu ne ko: « Juróom ñaari mburu ak ay jën yu
ndaw449. »
Mk Noonu Yeesu sant mbooloo mi, ñu toog ci suuf. Mu jël juróom ñaari
mburu yi, sant Yàlla, damm léen, jox léen taalibe yi, ngir ñu séddale léen
mbooloo mi; taalibe yi def ko. Amoon na fa it tuuti jën yu ndaw. Yeesu
jël ko, sant Yàlla, wax taalibe yi, ñu séddale léen itam mbooloo mi. Mc448 Mk 7:31 Sidon, dëkk la woon bi ñu xam tey ji ci turu Sayda ci réewu Libaõ. Mooy dëkk
bu waa Fenisi jëkka samp te mu nekk 40 kilomet ca noru Tir. Daan nañu defar weer di ko
jaay, te defar cuub gu yolet. Ca jamono nguuru Room, may nañu léen ñu yilif seen bopp
ba tey. Teeru bu am solo la woon. Seetal kart 1 F2. 
449 Mc 15:34; Mk 8:5 mburu ak jën: Seetal leeral 409 (Mc 14:17, wàll 60, page 140)154Ñetteelu at miNoonu ñépp lekk ba suur. Te ñu dajale juróom ñaari dàmba450 yu fees ak
dammit yi ci des. Gannaaw jigéen ñi ak gone yi, góor ñi ci lekk matoon
nañu ñeenti junni. 67. Lawiiru Farisen yi (Mc 15:39-16:12; Mk 8:10-21)Anam yi: Yeesu dafa jàllaat dex ga dugg diiwaanu Galile ci wàlli
Magadan. Bi ay Farisen ñëwee ci moom mu jàllaat dex ga jëm Betsayda. 
Mk Bi ko Yeesu defee, mu yiwi léen, daldi dugg ak taalibe ya ca gaal ga,
dem ca wàlli Dalmanuta451, Mc ci wàlli Magadan452. Amoon na ay Farisen
ak ay Sadusen yu ñëw453 ci Yeesu, Mk di werante ak moom. Mc Ñu fexe koo
fiir, ba laaj ko ne: « Won nu kéemaan guy firndeel sag yónnent, te mu
jóge ci asamaan. » Noonu Yeesu ne léen: « Ngoon gi dangeen naan: “Du
taw suba ndax asamaan si dafa xonq. ” Te suba gi ngeen naan: “Tey daal
dina taw, ndax asamaan si dafa xonq te xiin. ” Kon man ngeena ràññee
melow asamaan, waaye manuleena ràññee firndey jamono ji nu tollu454. »
Mk Waaye Yeesu binni ci xolam ne léen: « Lu tax niti jamono jii di laaj
kéemaan? Mc Yéenay laaj firnde, yéen niti jamono ju bon jii, yéen ñi fecci
seen kóllëre ak Yàlla. Mk Ci dëgg maa ngi leen koy wax, Mc dungeen jot
genn firnde455 gu dul firndeg Yunus456. »450 Mk 8:8 dàmba: Gu rey la woon. Moo gëna rey pañe yi taalibe ya jëfandikoo bi Yeesu
bareelee mburu ya beneen yoon (Mc 14:15; Mk 6:37; Lu 9:12; Yow 6:5). Mooy li ñu
jëfandikoo woon ngir jaarale Pool ci miiru Damas (Jëf 9:25). 
451 Mk 8:10 wàlli Dalmanuta: Diiwaan la woon, ci penku dexu Galile. Kenn xamatul fan
la nekkoon. 
452 Mc 15:39 wàlli Magadan: Diiwaan la woon ca wetu sowu dexu Galile ca diggante
Kapernawum ak Tiberyàdd. Dëkku Magdala bokk na ci diiwaanu Magadan. 
453 Mc 16:1 ay Farisen ak ay Sadusen ñëw: Farisen ya ak Sadusen ya faraluñoo ànd. 
Ay noon lañu woon ndax seeni ngëm. Seetal Jëf 23:6-10. Farisen ya: Seetal leeral 87 (Mc
3:7, wàll 16, page 46). Sadusen ya: Seetal leeral 87 (Mc 3:7, wàll 16, page 46). 
454 Mc 16:3 firndey jamono ji nu tollu: Maanaam màndarga yi wone ne Almasi bi Yàlla
digoon ñëw na. 
455 Mc 16:4 firndeg Yunus: Dafa wax ci misaal ci lu jëm ci dee ak ndekkite Yeesu. 
456 Mc 16:4 Yunus: Yonent la woon ca jamano buuri Israyil Yerbowam II daanaka 800 at
lu jiitu jamano Kirist. Yàlla sant na ko mu dem waareji waa dëkku Babilon. Waaye mu bañ,
dugg gaal guy dem Tarsis ci Espaañ ngir jéema daw Yàlla. Waaye Aji Sax ji moo wol ci
géej gi ngelaw lu metti ba gaal ga di waaja suux. Dawalkati gaal ga sànni na Yunus ca
géej ga. Aji Sax ji, yebal jën wu réy mu wann Yunus. Diirub ñetti bëccëg ak ñetti guddi,
Yunus nekkoon na ci biiru jën wa ba mu réccu. Gannaaw ga Aji Sax ji wax ak jën wa mu155Nettalib YeesuMk Ci kaw loolu Yeesu bàyyi léen, duggaat ci gaal gi, di jàll dex gi. 
Taalibe yi nag fàtte woon nañu yóbbaale mburu, te amuñu woon lu dul
benn mburu ci gaal gi. Noonu Yeesu artu léen ne: « Wottuleen te moytu
lawiiru Farisen yi Mc ak Sadusen ya, Mk ak ñi far ak buur bi Erodd457. » McBi ko taalibe yi déggee, ñu daldi werante ci seen biir naan: « Nun de
indaalewunu mburu. » Waaye Yeesu yég loolu ne léen: « Yéen ñi néew
ngëm, lu tax ngeen di werante ci seen biir, Mk ci li ngeen indaalewul
mburu? Xanaa gisaguleen te xamuleen? Ndax seen xol dafa fatt ba tey?
Ndax ay gumbay njàccaar ngeen, te seeni nopp naqari? Xanaa
fàttalikuwuleen; bi ma dammee juróomi mburu ya ngir juróomi junni ña458,
ñaata pañe yu fees ak ay dammit ngeen ca dajale woon? » Ñu ne ko:
« Fukk ak ñaar. » Yeesu neeti léen: « Te bés bi ma dammee juróom ñaari
mburu yi ngir ñeenti junni ñi459, ñaata dàmba yu fees ak dammit ngeen
dajale woon? » Ñu ne ko: « Juróom ñaar. » Noonu Yeesu ne léen: « Ndax
seen xol dafa tëju ba tey? Mc Kon nag lu tax xamuleen ne waxuma mburu?
Waaye damaa bëgg, ngeen moytu lawiiru Farisen ya ak Sadusen ya460. »
Noonu ñu xam ne, Yeesu waxul woon lawiiru mburu, waaye ñu moytu
njànglem Farisen ya ak Sadusen ya. 68. Yeesu faj na ku gumba ca dëkku Betsayda (Mk 8:22-26)Mk Gannaaw loolu ñu ñëw ci Betsayda461. Foofa ñu indil Yeesu ku gumba,
di ko ñaan, mu laal ko. Yeesu nag jàpp loxob gumba gi, yóbbu ko, ba génn
dëkk bi. Mu def tiflit ciy bëtam, teg ko loxo naan: « Ndax gis nga dara? »
Waa ji xool ne ko: « Gis naa ay nit, ñu mel ni ay garab, te ñu ngi dox. »
Kon Yeesu laalaat bët yi, gumba gi ne xefeet, daldi wér, ba gis lépp bugoqi Yunus ci kaw suuf si. Ba noppi Yunus dem na waareji waa Babilon te ñépp tuub ci
seeni bàkkaar. Man nga ko jàng ci Yunus 1:1-4:11. 
457 Mk 8:15 ñi far ak buur bi Erodd: Seetal leeral 263 (Mk 3:6, wàll 42, page 103). 
458 Mc 16:9; Mk 8:19 Yeesu bareel na mburu ngir 5. 000: (Mc 14:13-23; Mk 6:30-46; Lu
9:10-17; Jn 6:1-17) wàll 60, page 139. 
459 Mc 16:10 Mk 8:20 Yeesu bareel na mburu ngir 4. 000 (Mc 15:32-38; Mk 8:1-9) wàll
66, page ?. 
460 Mc 16:6,11,12; Mk 8:15 lawiiru Farisen ya ak Sadusen ya: Ci xalaatu Yawut ya, lawiir
mooy misaal lu bon (1Ko 5:6–8; Gal 5:9). Lawiiru Farisen ya ak Sadusen ya ak ñi far ak
buur bi Erodd mooy seeni njàng, njàng moo xam ne moo mana nax nit, xiir ko mu bàyyi
yoonu ngëm, yóbbe bàkkaar ak ngëmadi ba mu reer. Rawatina njàng mu tere ñu gëm ci
Yeesu. 
461 Mk 8:22 Betsayda: Seetal leeral 116 (Yow 1:44, wàll 22, page 56). 156Ñetteelu at mileer. Ci kaw loolu Yeesu sant ko mu ñibbi ne ko: « Bul dugg ca dëkk ba. »157Nettalib YeesuSaar 12. Bañ nañu Yeesu ca Yerusalem69. Yeesu ca màggalu Mbaar ya (Yow 7:2-13)Anam yi: Màggalu Mbaar ya mu nga amoon ca weeru oktoobar. 
Yow Yeesu bëggul woona dem diiwaanu Yude462, ndaxte Yawut ya463 dañu
ko doon wuta rey. Fekk na bésu xewu Yawut ya, ñu koy wax màggalu Mbaar ya464, mu ngi462 Yow 7:2 diiwaanu Yude: Diiwaanu Yawut yi la woon. Foofu la Yawut ya dëkkoon bi
ñu jóge woon Babilon gannaaw ga seen njaam daanaka 500 j. K. ba waa Room ñëw tas
réew mi ca 70 g. K. . Ca jamano ju nekk luy Yude wuute woon ak yeneen jamano. Ca
jamano Kirist ja, maanaam Yude ci Injiil, Yude mooy benn ci ñetti diiwaan yi Erodd bu Mag
ba yilif ca suufu nguuru Room (Yude, Samari ak Galile). Guddaayam ak yaatuwaayam 90
kilomet ya la woon. Ca 6 g. K. nguuru Room boole na Yude ak diiwaanu Siri, ngir boroom
réew ma ca Siri yilif Yude jaarale ko ci boroom réewu Yude. Ca at yi Yeesu doon liggéey
Poñsë Pilaat moo doon boroom réew ma. Seetal kart 1. 
463 Yow 7:2,13 Yawut ya: Ñooy njiiti Yawut ya ca Yerusalem, du Yawut yépp. 
464 Yow 7:2 màggalu Mbaar ya: Moo tudd itam màggalu bésu Farmàngu mi (Ex 23:16;
34:22). Moo doon màggal gi Yawut ya gëna bëgg, genn ci ñett yi góor gépp gu am 20 at
war na cee bokk ci Yerusalem su ko manee. Daan nañu ñëw Yerusalem jóge fépp fu
Yawut ya fekk ca àddina si. Juróom-ñetti fani màggal ga yépp, bànni Israyil dëkkoon nañu
ci ay mbaar. Mbaar yi, ci cari tiir ak cari garab yu sëq lañu léen defe ca kaw kër ya, ci biir
tool ya, walla ci ëtti kër Yàlla sax. Def nañu ko ngir wormaal jamano, ja ñu génne Misra,
dëkk ciy mbaar, di wëndéelu ca màndiõ ma ci diiru 40 at (Le 23:34-43: De 16:13-16). Ca
màggal ga bànneexu nañu itam ca bésub ngóobum reseñ ak oliw mu nawet (De 16:13;
Ex 23:16; 34:22), di ñaan Yàlla ngir mu taw. 
Dëkk ba xumb na lool, fees dell ak nit, ni gàmmu ya ñu am tey ji ci Senegaal. Daan nañu
woy Yàlla, di fecc, di lekk, waa dëkk ñepp bég. 
Suba su nekk ca fajar ay sarxalkat dem rooti ak lenn njaq lu wurus ca bëtu Silowe, ba
noppi mbooloo ma daagu ba ca kër Yàlla ga. Góor gu nekk ca mbooloo ma daan nañu
boole ay cari tiir, ak cari garab yu ñuy wax sóol ak cari garab yu ñuy wax mirt, def leen ab
takk. Ñu jël takk ba ci seen loxob ndeyjoor, yékkati ko, te jël doomu garab bu mel ni limoõ
te ñu wax sedrat ci seen loxob càmmooñ. Bi ñu àggee buntu ndox ca kër Yàlla, ñu wal liit
ga ñetti yoon, ba noppi sarxalkat ya dem wëri sarxalukaay, kureelu woykat ya di woy. Ca
juróom ñaareelu fan ñu wër sarxalukaay 7 yoon. Foofu sarxalkat ya sotteendoo ndox ni
sarax ca benn ndabu xaalis ca gii wetu sarxalukaay, biiñ ca gaa ca des. 
Bés bu nekk sarxalal nañu Aji Sax ji itam 10 yëkk, 2 kuuy, 14 xar ak benn bëy. 
Ñeenti tegukaay làmp yu wurus bu nekk am ñeenti car ak ñeenti làmp ca ëttu kër Yàlla ga
leeraloon dëkk ba guddi gu nekk, te ñu fecc ca suuf. Tegukaay bu nekk amoon na
kawewaay bu ëpp 20 meetar. 
Moo topp ca màggal gu tudd bésub Njotlaay ba ca juróomi fan. Ca fukk ak juróomeelu
bésu juróom-ñaareelu weeru Yawut ya wa la tàmbale woon, maanaam weeru sàttumbar158Ñetteelu at midoon jubsi. Noonu rakki Yeesu yu góor ya ne ko: « Jóge fi te dem
diiwaanu Yude, ngir say taalibe gis465, ñoom itam, jaloore yi ngay def. Ku
bëgga siiw, doo nëbb say jëf. Boo demee bay wone jaloore yu mel ni,
fexeel ba ñépp gis la. »Rakkam yi dañu doon wax loolu, ndaxte ñoom itam gëmuñu ko woon. 
Yeesu ne léen: « Sama waxtu jotagul. Ci yéen nag, waxtu yépp a baax. 
Àddina466 du leen bañ waaye bañ na ma, man, ndaxte maa wax ne seeni
jëf baaxul. Yéen nag demleen màggal ga. Demaguma màggal googu,
ndaxte sama waxtu jotagul. »Bi mu léen waxee loolu ba noppi, moom mu des Galile. Bi rakkam ya demee ca màggal ga, Yeesu itam sooga dem te kenn yégu
ko; siiwalul demam. Fekk Yawut yaa nga ko doon seet ca màggal ga te
naan: « Ana waa ji? »Ca biir mbooloo ma ñu ngi doon déeyante, di wax ci ay mbiram. Ñii naan:
« Nit ku baax la. » Ñee naan: « Déedéet, day nax nit ñi467. » Waaye kenn
ñemewu koo tudd ca kaw, ndaxte dañoo ragaloon Yawut ya. 70. Yeesu jàngale na ca màggal ga (Yow 7:14-24)Yow Bi ñu demee ba ca diggu màggal ga, Yeesu dem di jàngle ca kër Yàlla
ga. Yawut ya nag jaaxle, daldi ne: « Nu waa jii def ba xam lii lépp, moom
mi jàngul?468 »walla oktoobar ci weeri tubaab. Ci atub tubaab 31 g. K. màggalu Mbaar ya oktoobar 20 ba
26 la woon. 
465 Yow 7:3 ngir say taalibe gis: Ñooy taalibe ya nekk ca diiwaanu Yude. Daanaka 6 weer
lu jiitu ay taalibeem yu bare dëpp, bañatee ànd ak Yeesu (Yow 6:66). Xëyna, ñoom la ay
rakkam tudde. 
466 Yow 7:7 àddina: Ci téereb Yowaana baat bi ‘àddina’ moo am ay tekki yu wuute. 
Léeg-léeg mooy lépp li Yàlla sàkkoon (Yow 1:10; 17:5,24; 21:25) walla doom Aadama yi
yépp rawatina yi soxla mucc gi. Waaye itam yeneen saay ni aaya bii, mooy ñi bañ Kirist,
ak lépp lu juuyoo ak Yàlla, lu tëdd ci loxoy Ibliis. 
467 Yow 7:12 day nax nit: Tuuma ju réy la. Jéem nañoo wax ne Yeesu dafa xiirtal nit ñi ñu
gàntal seen Yàlla, maanaam ku mbubboo turu yonent la. Ki koy def, Yoonu Musaa moo
sant ñu dóor koy doj ba mu dee (De 13:1-11). 
468 Yow 7:15 Moom mi jàngul: Jàngaloon nañu xale yu góor ñépp ñu tari yoonu Musaa. 
Ca xalaatu waa jamono ña fàww nga am ab boroom xam-xam jàngal la bu wér yoonu
seen maam bala nga mana jàngle. Loolu moo tax ñu waaru ndaxte Yeesu musula jàng ca
benn ca ñoom. Ci seeni lekool jàngal nañu léen ne ñu baamtu xalaati ña léen jiitu. Ñi159Nettalib YeesuYeesu daldi léen wax ne: « Li may jàngle, jógewul ci man, waaye ci ki ma
yónni la jóge. Ku fas yéenee wéy ci bëgg-bëggu Yàlla, dina xam ndax
sama njàngle ci Yàlla la jóge, walla ci sama coobare. Nit kiy wax ci
coobareem nag, day wuta màggal boppam, waaye kiy wuta màggal ki ko
yónni, dëgg rekk lay wax te jubadiwul fenn. Xanaa du Musaa moo leen
jox ndigali Yàlla yi? Waaye kenn ci yéen sàmmu ko! Lu tax ngeen bëgg
maa rey? »Mbooloo ma ne ko: « Xanaa dangaa am ay rab! Ku lay wuta rey? »Yeesu ne léen: « Benn jaloore469 rekk laa def, te yéen ñépp ngeen jaaxle!
Li leen Musaa jox ndigalu xarafal gone yi470 — jógewul kat ci Musaa; mi
ngi tàmbalee ci seen maami cosaan — moo tax ba ngeen nangoo xarafal
nit ci bésub noflaay bi. Bu ngeen manee xarafal nit ci bésub noflaay bi,
ngir baña wàcc yoonu Musaa, lu tax nag ngeen mere ma, ndax li ma ci
wéral nitu lëmm? Bàyyileen di àtte ci ni ngeen di gise, te di àtte dëgg. »71. Ndax Yeesu mooy Almasi bi? (Yow 7:25-8:1)Yow Am na ci waa Yerusalem471 ñu doon wax naan: « Xanaa du nit kii
lañuy wuta rey? Xool-leen, mi ngi waaraate ci biir nit ñi, te kenn du ko
wax dara. Ndax sunu kilifa yi dañoo xam ne mooy Almasi bi472? Waayejàngoon xeeb nañu ñi jàngul. 
469 Yow 7:21 benn jaloore: Werante wii moo topp ci li Yeesu defoon bi mu mujjee ñëw
Yerusalem am na menn at walla 18 weer lu jiitu. Mooy li nu gis ci Yow 5:1-15 (wàll 50,
page 115). Ba tey ñu werante ci ni Yeesu faje woon ab jarag ca bésub noflaay. 
470 Yow 7:22-23 ndigalu xarafal gone: Yoonu Musaa moo sant Yawut ya ñu xarafal bépp
góor gu bokk ca seen askan, bu amee juróom ñetti fan (Le 12:3). Waaye dëgg-dëgg
xarafu góor ca Ibraayma la tàmbali. Yàlla moom ci boppam moo joxoon Ibraayma menn
màndargam kóllëre gi mu fasoon ak moom, mooy xarafu góor (Ge 17:9-14). 
Yoonu Musaa aaye na itam bépp liggéey ca bésub noflaay (Ex 20:8-11; 31:14; 35:2). 
Xarafal gone, liggéey la. Su amee ñaari ndigal yu juuyoo, ñu dogal ban moo ëpp maana. 
Mooy xarafal gone. Naka noonu aada maam dogal na ne xarafal gone sañ na ca bésu
noflaay. Te Yeesu nee na su xarafal gone sañ na ca bésu noflaay, waxatumaak wéral nit. 
471 Yow 7:25 waa Yerusalem: Ñooy ñi dëkk Yerusalem. Ña ñëwoon ganesi Yerusalem
ngir màggalu Mbaar ya bokkuñu ca. 
472 Yow 7:26 Almasi bi: Almasi bi mooy tekki ‘Ku Yàlla fal ngir liggéeyal ko’. Yonent Yàlla
yi jiitu woon jamano Kirist waxoon nañu ci lu jëm ci musalkat bi Yàlla dige woon nara ñëw. 
Tur wi dafa ëmb wax yooyu yépp. Yawut ya, bu ñu masaana fal kenn, dañu daan sotti
diwlin ci boppam, muy yonent, muy sëriñ mbaa buur. Krist, Almasi bi nag, mooy Ki Yàlla
sol Xelam, ngir wone ne mooy Yonent, Saraxalekat ak Buur bi. Moo di yonent, bi nuy jottali160Ñetteelu at miwaa ji, xam nanu fu mu jóge473, te saa su Almasi bi dee dikk, kenn du xam
fu mu bàyyikoo. »Yeesu di jàngle ca kër Yàlla ga, daldi wax ca kaw ne: « Ndax xam ngeen
ma te xam fi ma jóge? Ñëwaluma sama bopp, waaye ki ma yónni, ku wóor
la. Yéen xamuleen ko. Man xam naa ko, ndaxte ca moom laa jóge, te itam
moo ma yónni. »Noonu ñu koy wuta jàpp, waaye kenn manalu ko woon dara, ndaxte
waxtoom jotagul woon. Moona nag, ñu bare ca mbooloo ma gëm nañu ko. 
Ñu nga naan: « Ndax bés bu Almasi bi dikkee, ay firndeem dina ëpp yu
nit kii? »Farisen ya474 daldi dégg la mbooloo ma doon déeyante ci mbirum Yeesu. 
Sarxalkat yu mag ya475 ak Farisen ya yebal ay alkaati476 yu daan wottu kër
Yàlla ga, ngir ñu jàppi ko. Yeesu wax ne: « Dinaa nekk ak yéen fi ak ab diir, sooga dem ci ki ma
yónni. Dingeen ma seet, waaye dungeen ma gis; te dungeen mana dem fa
may nekk. »Yawut ya di laajante ci seen biir naan: « Fu muy dem fu nu ko dul fekk?xebaaru jàmm fa kanam Yàlla. Moo di Saraxalekat, bi nu ubbil bunt fa Yàlla. Moo di Buur,
bi yilif ñépp ak yépp. Seetal itam ‘Kirist’ ca leeral 114 (Yow 1:41, wàll 21, page 55). 
Baat bii mu ngi jóge ci làkku araab, sukkandiku ci làkku ibrë, te muy tekki ‘Kirist’ ci làkku
gereg. Ci Injiil bi ci gereg Almasi bi dafay am ñaari yoon rekk (Yow 1:41; 4:25). Ci firi
Wolof, bu Injiil bi ci gereg amee Kirist te mu bëgga wax ci ndombam dañu koy firi Almasi. 
Bu Injiil bi ci gereg amee Kirist te mu bëgga wax ci turam dañu koy firi Kirist. 
473 Yow 7:27 xam nanu fu mu jóge: Ca jamono Yeesu amoon na ñi gëm ne kenn du xam
fu Almasi bi jóge ba bés bu mu feeñ. Yaakaaroon nañu ne Yeesu mooy ab minise bu jóge
Nasaret ca Galile. 
474 Yow 7:32 Farisen ya: Seetal leeral 87 (Mc 3:7, wàll 16, page 46). 
475 Yow 7:32 Sarxalkat yu mag ya: Seetal leeral 56 (Mc 2:4, wàll 12, page 36). 
476 Yow 7:32 alkaati: Ña soqikoo ca giiru Lewi ñoo doon liggéeykat ya ca kër Yàlla ga. 
Amoon na ay junni ca ñoom ña doon wottu kër Yàlla, ñooy alkaati ya. Waaye ndegam du
képp ca ñoom mana dugg fépp ca kër Yàlla ga, amoon na ay sarxalkat ca alkaati ya itam. 
Ndaxte ña soqikoo ca Aaroona doõõ sañoon nañoo dugg ca ay bérab ca kër Yàlla ga ni
ëttu sarxalkat ba ak bérab bu sell ba sell. Kilifag ñay wottu kër Yàlla ga moo topp ca
Sarxalkat bu mag rekk ci sañ-sañ. Seeni sas ñoo doon wottu bunt ya di leen tëj te ubbi;
tere kenn dugg fu mu sañula dem, rawatina ña dul Yawut ya; xiir ñépp ña nekk ca kër
Yàlla ñu topp i sàrtam yépp, di leen mbugal su ñu tooñee; dalal mbooloo ma su ñu
tàmbalee yëngu. 161Nettalib YeesuMbaa du dafa nara dem ca Yawut, ya gàddaaye ca Gereg ya477, te jàngali
Gereg ya? Lan la baat yii mu wax di tekki: “Dingeen ma seet waaye
dungeen ma gis,” ak: “Dungeen mana dem fa may nekk”? »Bés ba mujjoon ca màggal ga478 moo ca ëpp solo; keroog Yeesu taxaw,
wax ca kaw479 ne: « Ku mar, na ñëw ci man; ku gëm, na naan!480 Ndaxte
Mbind mi nee na481: “Ndox mu bare muy dundale dina xellee ci
dënnam. ” » Booba li ko taxoon di wax mooy Xelu Yàlla482, mi ñi ko gëm
naroona jot. Fekk na joxeeguñu woon Xelu Yàlla mi, ndaxte ndamu Yeesu
feeñagul woon. Bi ñu déggee wax jooja, am ay nit ca mbooloo ma ñu naan: « Dëgg-dëgg477 Yow 7:35 Yawut ya gàddaaye ca Gereg ya: Ca xarnu yu jiitu jamono Injiil amoon na
ay Yawut yu bare yu tasaaroo ci àddina si : ñii ndax njaay ; ñee ndax xare Asiri ak Kaldeen
ya ñëwoon, noot léen, yóbbu léen, def léen i jaam ; ñeneen ña dawoon xare. Yaakaar
nañu ne amoon na 5 milyoõ Yawut ca biti Palestiin ca jamono Yeesu – maanaam lu ëpp
ña dëkkoon Yude. Dencoon nañu seen diine waaye jël nañu làkk ak aada Gereg yi. Seen
jëfu diine ak seen gëm dañuy gëna woyef yeneen Yawut yi ba mel ni tariixa. Naka noonu
amoon na ay mbooloom Yawut yu réy ca lu ëpp ca dëkk yu réy ca nguuru Room ni nu gise
ca Jëf 2:9-11. Ci misaal amoon na ay junni, junni Yawut ca Misra, ak ay téeméeri junni
Yawut ca Asi Minër. 
478 Yow 7:37 bés ba mujjoon ca màggal: Màggalu mbaar, juróom-ñaari fan la def,
tàmbale ca bésu noflaay (De 16:13). Boole nañu itam bésub noflaay bu topp, mooy
juróom-ñetti fan. Ci lu gëna wóor juróom-ñaareelu fan mooy bés ba mujjoon ca màggal ga. 
Moo ëpp solo juróom-ñetteelu fan ba. Sàmmuñu aada rooti ndox te feccuñu ca suufu
tegukaayu làmp ya ca juróom-ñetteelu fan ba. 
479 Yow 7:37 wax ca kaw: Am na ñi yaakaar ne Yeesu dafa waxoon ca kaw ca saa su ñu
sottee ndox ca sarxalukaay ba. Su noonoo la, wax ji waroon na dugg lool ci seeni xol. 
480 Yow 7:37-38 naan, ndox: Ndox moo amoon wàll bu am solo ci biir lépp li màggalu
Mbaar di ëmboon. Moo leen fàttali ni Yàlla mayoon bànni Israyil ndox, bi xeer wi xellee
ndox (Ex 17:1-6). Moo léen fàttali itam ni taw bi ñu soxla ngir seen mbey sëse ca Yàlla. 
Ndox mi moo tax itam ñu séentu mujug jamono bi ndoxum dund ma xellee ci Yerusalem
(Isa 12:3; Eze 47:1–12; Zec 14:8). Maanaam, ndox mi moo léen fàttali muccug Yàlla gi ñu
jotoon démb, ak ci jamono ju ñu fekk, ak li ñu nara jot ëllëg. Bi Yeesu waxoon “Ku mar, na
ñëw ci man; ku gëm, na naan!” dafay wone ne mooy ki amal li màggal ga ëmb. 
481 Yow 7:38 Mbind mi nee na: Aaya bu wax ne tembe baat yi Yeesu waxoon amul ci
Mbindum Yonent yi. Ci biir aaday màggalu mbaar ga jàngoon Zec saar 14 ak Eze saar 47,
buy wax ca ndoxum dund buy xellee ca kër Yàlla ga. Am na ñi gis xalaat yu nekk ci biir
waxu Yeesu feeñ ci Neh saar 8 ak 9. Ñeneen gis ko ca Joel 2:28-29; 3:19 Isa 44:3-4;
55:1-13 walla 58:11. 
482 Yow 7:39 Xelu Yàlla mi: Seetal leeral 25 (Lu 1:35, wàll 6, page 24). 162Ñetteelu at mikii mooy Yonent bi wara ñëw483. » Ñeneen naan: « Mooy Almasi bi. » Ña
ca des it ne: « Waaye nan la Almasi bi mana jógee Galile? Mbind mi wax
na ne, Almasi bi ci xeetu Daawuda484 lay wàcce te Betleyem485, dëkku
Daawuda, lay jóge. »Noonu féewaloo daldi am ca biir mbooloo ma ndax Yeesu. Am na ca
ñoom ñu ko bëggoona jàpp, waaye kenn manalu ko woon dara. Bi alkaati ya delloo, sarxalkat yu mag ya ak Farisen ya laaj léen ne: « Lu
tax indiwuleen ko? » Alkaati ya ne léen: « Kenn masula waxe ni nit
kooku! » Noonu Farisen ya laaj léen: « Mbaa naxuñu leen, yéen itam?
Ndax am na kenn ci sarxalkat yi walla ci Farisen yi ku ko gëm? Déedéet. 
Waaye mbooloo mi xamuñu yoonu Musaa; ñu alku lañu!486 »Nikodem487 bokkoon na ca Farisen ya fa nekkoon. Fekk moo seeti woon
Yeesu lu jiitu. Mu ne léen: « Ndax ci sunu yoon488, man nañoo daan kenn
te dégluwuñu ko, mbaa ñu xam lu mu def? »Ñu ne ko: « Mbaa du yaw itam dangaa bokk ci diiwaanu Galile489? Gëstul,
kon dinga xam ne benn yonent masula jóge Galile490. »Gannaaw loolu ku ci nekk dellu sa kër. Yeesu moom, dem ca tundu Oliw
ya491. 483 Yow 7:40 yonent bi wara ñëw: Seetal leeral 104 (Yow 1:21, wàll 20, page 52). 
484 Yow 7:42 xeetu Daawuda: Yonent yi yégle nañu ne ci askanu Daawuda la Almasi bi
nara bokk (Jer 23:5; 2Sa 7:12-16; Ps 132:11). 
485 Yow 7:42 Betleyem: Ca Betleyem la buur ba Daawuda juddoo ci këru baayam Yese
(1Sa 16:1,4,13). Loolu moo tax ñu tudde ko ‘dëkku Daawuda’. Te yonent Yàlla Mise yégle
na ne 700 at laata jamono Yeesu, Almasi bi ca Betleyem la juddoo (Mic 5:2). 
486 Yow 7:49 mbooloo ma alku nañu: Farisen ya daan nañu làmboo xeebte ci ñi bokkul
ci ñoom. Daan nañu tudd ña bokk ci mbooloo ma ‘waa réew ma’. Ñooy ñi jàngul ni Farisen
ya ak xutbakat ya doon jàng, te jéemula topp aada yi maam ya tëraloon. Ñu xalaat ne su
ñu jàngul, mënuñoo xam yoonu Musaa. Te su ñu ko xamul, mënuñu koo topp. Te su ñu
ko toppul, jàdd nañu yoon. Te naka noonu ñu alku lañu. 
487 Yow 7:50 Nikodem: Seetal leeral 133 (Yow 3:1, wàll 25, page 64). 
488 Yow 7:51 sunu yoon: Maanaam yoonu Musaa. Yoonu Musaa dafa tëral ñu àtte ci
njubte (De 1:16-17; 17:8-11; 19:15-19). 
489 Yow 7:52 Galile: Waa Yude daan nañu xeeb waa Galile. 
490 Yow 7:52 benn yonent masula jóge Galile: Ci dëgg-dëgg, Yonent Yàlla Yunus (2Ki
14:25) Yonent Yàlla Naxum (Nah 1:1) ak xëyna Yonent Yàlla Ilyaas ca Galile lañu jóge. 
491 Yow 8:1 tundu Oliw ya: Tund yu tollu benn kilomet ca penku kër Yàlla ga la. Diggante
Yerusalem ak tundu Oliw ya am na xur wu xóot, mooy xuru Sedoron. Dafa siiwoon ndax163Nettalib Yeesu72. Jigéen ji doon njaaloo (Yow 8:2-11)Yow Ca ëllëg sa ca fajar, mu dellu ca kër Yàlla ga, mbooloo ma fa teewoon
wër ko. Mu toog, tàmbali di léen jàngal. Xutbakat ya492 ak Farisen ya493indi jenn jigéen ju ñu bettoon muy njaaloo494, ñu taxawal ko ca diggu
mbooloo ma. Noonu ñu ne Yeesu: « Kilifa gi, jigéen jii de, dañu koo bett
muy njaaloo. Ci ndigali Yàlla yi, jigéen ju njaaloo, Musaa dafa santaane495ñu sànni ko ay xeer, ba mu dee. Yaw nag, lu ciy sa xalaat? »Loolu nag, dañu ko doon wax ngir seetlu ko496, ndaxte bëggoon nañoo
tiiñal Yeesu. Yeesu sëgg, di bind ak baaraamam ci suuf. Bi laaj ya baree,
mu siggi ne léen: « Ku masula def bàkkaar ci yéen, na ko jëkka sànniy
xeer. »Noonu mu sëggaat, dellu di bind ci suuf. Bi ñu déggee loolu, ñuy rocceeku
kenn-kenn, mag ña jiitu. Yeesu rekk des fa, jigéen ja taxaw ca kanamam. 
Mu daldi siggi ne ko: « Jigéen ji, ana ñi la doon jiiñ njaaloo? Ndax kenn
tegu la tooñ? » Mu ne ko: « Kenn, Sang bi. » Yeesu ne ko: « Man it ci
sama wàll, duma la daan. Demal, waaye bul defati bàkkaar. »73. Man maay leeru àddina (Yow 8:12-30)tooli Oliw ya. Tey ji fees na dell ak bàmmeel ya, lu tollu 150,000. 
492 Yow 8:3 Xutbakat: Seetal leeral 57 (Mc 2:4, wàll 12, page 36). 
493 Yow 8:3 Farisen ya: Seetal leeral 87 (Mc 3:7, wàll 16, page 46). 
494 18. 28 Maanaam téeméeri denariyon. Seetal Xaalis ci Leeral yi. 
495 Yow 8:5 Musaa santaane: Mënuñu koo àtte, teg ko dee, lu dul ñaari góor seede nañu
ne gis nañu ak seeni bët góor gu tëddoon ak jigéen ju am jeneen jëkkër. Seede yooyu
ñooy ñi jëkka sànniy xeer (De 17:6-7). Waaye su seede ya fen buy seedeel mbokkam lu
dul dëgg, ñu teg fenkat ba ndaan la mu bëggoon ñu teg kooku mu sosal (De 19:16-19). 
Góor gu njaaloo mook jabaru moroomam ji muy njaalool, ñoom ñaar dee mooy seen àtte
(Le 20:10; De 22:22-24), maanaam ñu sànni léen ay xeer, ba ñu dee. 
496 Yow 8:5 ñu seetlu Yeesu: Ca kaw li ñu xam Yawut ya daawuñu rey nit ndax njaaloo
ca jamono Kirist. Nguuru Room nag, mayul Yawut ya ñu àtte nit, teg ko dee (Yow 18:31). 
Dañuy jéema fiir Yeesu. Su Yeesu feddalee yoonu Musaa, dafa weddi yiw ak yërmande
yi mu doon jàng. Su mu ko weddee yoonu Musaa, dafa wonee ne ku jalgati yoon la. Tamit
su mu xiiree léen, ñu rey ko, nguuru Room dina dal ca kawam. 
Waaye Yeesu bañ naa dugg ci seen fiir. Bañ na layook Farisen ya ngir wone ne
soxlawuñu rey jigéen ja. Mu ne léen: « Ku masula def bàkkaar ci yéen, na ko jëkka sànniy
xeer. ». Seede yi ñooy ñi wara jëkka sànni xeer ya. Te su ñu ko defee, nguuru Room ci
dal ca ñoom. Te bi ñu rocceeku woon, dañuy wone ñépp seeni moy. 164Ñetteelu at miYow Yeesu jubluwaat ca mbooloo ma ne léen: « Man maay leeru àddina
si497. Ku ma topp doo dox cig lëndëm498, waaye dinga am leeru dund. »Farisen ya ne ko: « Yaw yaay seedeel sa bopp499, kon li ngay wax du
dëgg. »Yeesu ne léen: « Maa ngi seedeel sama bopp, teewul li may wax di dëgg,
ndaxte xam naa fa ma bàyyikoo, xam fa ma jëm. Waaye yéen xamuleen
fa ma bàyyikoo ak fa ma jëm. Ci gis-gisu àddina ngeen di àttee; man duma
àtte kenn. Teewul nag, su ma demee bay àtte, bu jub lay doon, ndaxte du
man rekk ay àtte, waaye Baay500, bi ma yónni, daf ciy ànd ak man. Seen
yoon dafa wax ne seedes ñaari nit a gëna wóor. Man maa ngi seedeel sama
bopp, te Baay bi ma yónni mi ngi may seedeel itam. »Ñu laaj ko ne: « Kuy sa baay? » Yeesu ne léen: « Xamuleen ma, xamuleen
sama Baay. Bu ngeen ma xamoon, xam ko. »Bi muy wax loolu, Yeesoo nga doon jànglee ca kër Yàlla ga, ca wetu fa
ñu doon denc asaka ya501. Kenn manu ko woona jàpp, ndaxte waxtoom497 Yow 8:12 leeru àddina: Ba tey, ñoo nekk ca màggalu Mbaar ya. Leer moo amoon wàll
bu am solo ci biir lépp li màggalu Mbaar di ëmboon, ni ndox ame. Guddi gu nekk taal nañu
làmp yu nekk ca kër Yàlla ga. Amoon na ñeenti tegukaay làmp yu wurus. Bu nekk amoon
na kawewaay bu ëpp 20 meetar te am ñeenti car ak ñeenti làmp yu réy. Làmp ya takkoon
nañu ca guddi gépp. Ñu wax ne leeraloon nañu bépp kër ca Yerusalem. Góor ñu fonk
diine daan nañu fecc di woy ca suufu làmp ya ca guddi gépp. Leer gi moo fàttali Yawut
ya ni Yàlla daan jiitee bànni Israyil ca biir jumu sawara ca jamono Musaa (Ex 13:21-22),
di léen aar (Ex 14:19-25). Ci Mbindum Yonent yi leer gi moo misaale jetaayu Yàlla (Num
6:25; Ps 4:6; 104:2; Eze 1:4, 27–28); ak mucc (Ps 27:1; 44:3; 67:1–2; 80:1, 3, 7, 19; Isa
60:19–20). Ca jamono Yeesu Yawut ya daan nañu jëfandikoo ‘leeru àddina’ ngir misaale
Yàlla, Israyil, Yerusalem, Almasi bi, kër Yàlla ga, ak Aadama sax. 
498 Yow 8:12 dox cig lëndëm: Lëndëm moo ëmb bàkkaar ak xamadi, maanaam lépp lu
bokkul ak Yàlla. 
499 Yow 8:13 seedeel sa bopp: Yoonu Musaa moo sant ne benn seede doyul ngir tuumaal
nit (De 19:15). 
500 Yow 8:16 Baay bi: mooy Yàlla
501 Yow 8:20 fa ñu doon denc asaka: Ca werandaa wu wër ëttu Jigéen ña ca kër Yàlla
amoon na 13 ndab, yi ñuy def sarax ngir Yàlla, maanaam ay dencukaayu xaalis. Ndab lu
nekk, wenn waxande la. Bëtt nañu kubeer ba, ba noppi roof ñaari liit ca pax ya, yu nekk
lantinoor ngir nit ñi man nañu sànni seen xaalis, te mu dugg ca waxande wa. Maanaam
gémmiñam ca kaw la gëna yaatu bi ca suuf. Poset ya, ñu kliõ-kliõi, wàcce ak coow. Bind
nañu ca waxande wu nekk ngir nit ñi xam fu xaalis ci biiram jëm. Amoon na juróom-ñeent
ngir sarax yi yoonu Musaa dogaloon, ak ya ca des ngir saraxu kéene, su jëm ci Yàlla. 165Nettalib Yeesujotagul. Yeesu dellu ne léen: « Maa ngi dem; dingeen ma seet, waaye seen bàkkaar
ngeen di deeyaale. Fa ma jëm, dungeen fa mana dem. »Yawut yay waxante naan: « Nee na kat, fa mu jëm, dunu fa mana dem. 
Mbaa du day xaruji?502 » Yeesu ne léen: « Yéen, fii ngeen bawoo, ci suuf,
waaye man ca kaw laa jóge. Àddina ngeen soqikoo, waaye man bokkuma
ci. Looloo tax ma ne, ci seeni bàkkaar ngeen di dee. Bu ngeen gëmul ki
ma nekk, dingeen dee ci seeni bàkkaar. » Ñu ne ko: « Yaay kan? » Mu ne
léen: « Li ma leen waxoon ca njàlbéen ga. Li ma mana wax ci yéen ba àtte
leen, bare na. Waaye ki ma yónni, ku wóor la, te li mu ma wax rekk laay
jottali àddina. »Xamuñu woon ne, Yàlla Baay bee tax muy wax. Yeesu nag ne léen: « Bu
ngeen yékkatee Doomu nit ki503, dingeen xam ne Maay ki Nekk504. 
Dingeen xam ne it, duma def dara man ci sama bopp. Li ma Baay biy
jàngal rekk laay wax. Te it ki ma yónnee ngi ànd ak man; masu maa bàyyi
ma wéet, ndaxte li ko neex rekk laay def. »Bi ñuy dégg Yeesu di wax loolu, ñu bare daldi koy gëm. Waa kër Ibraayma (Yow 8:31-41)Yow Yeesu ne Yawut ya ko gëmoon: « Bu ngeen saxee ci li ma wax, nekk
ngeen samay taalibe ci lu wóor. Te it dingeen xam dëgg gi505, te dëgg gi[Amoon na ñaar ngir warugaram diine wu ñépp war nañoo fey, mooy dogu xaalis bu
diisaay ba di genn-wàllu siikal. Amoon na ñeneen ñaar ngir wasin-wees ña setlu gannaaw
seen mucc man nañu teg seen xaalis bi jënd petax yu ñu saraxe Yàlla. Jënd nañu màtt
ngir sarxalukaay ba ak xaalis bu nekkoon ca juróomeel ba. Jënd nañu cuuraay ak xaalis
bu nekkoon ca juróom-benneel ba. Ca juróom-ñaareel ba topptoo ndabi kër Yàlla ga. 
Yeneen ñaar jëmoon nañu ca yeneen sarax ya yoonu Musaa dogal. ]
502 Yow 8:22 xaruji: Wax ji dafa wone ni Yawut ya xeebe Yeesu. Yoonu Musaa waxul dara
ca ña xaru. Waaye Yawut ya daan nañu xalaat ne bàkkaar bu réy la. Loolu moo tax ñu
baña waajal néew aji xaru ja ngir rob, bañ koo suul itam bala jant so, te ñu tere kenn jooy
ko. 
503 Yow 8:28 Doomu nit ki: Seetal leeral 121 (Yow 1:51, wàll 22, page 58). 
504 8. 28 Maay ki Nekk: mooy turu Yàlla, wi mu feeñal yonentam Musaa, te ëmb melo wu
sax wu Yàlla. 
505 Yow 8:32 dëgg gi: Ca xalaatu Yawut ya, dëgg gi mooy lu dëggu, mooy Yàlla ak li mu
wax. Ca Mbindum yonent dëgg mooy ëmb maandute, takkute walla sàmm baat. 166Ñetteelu at midina leen goreel506. »Ñu ne ko: « Nun ci Ibraayma lanu soqikoo507 te masunoo nekk jaamu
kenn508. Nan nga nu mana waxe ne dinañu leen goreel? »Yeesu ne léen: « Ci dëgg-dëgg maa ngi leen koy wax, képp kuy bàkkaar,
jaamu bàkkaar la. Te jaam du bokk ci kër gi ba fàww509, waaye doom,
moom, ci kër gi la bokk ba fàww. Kon nag bu leen Doom ji defee gor,
dingeen doon ay gor tigi. Xam naa ne askanu Ibraayma ngeen. Waaye
yéena ngi may wuta rey, ndaxte li may jàngle xajul ci yéen. Li ma sama
Baay won laay wax; waaye yéen, li leen seen baay di wax ngeen di def. »Ñu ne ko: « Ibraayma mooy sunu baay. » Yeesu ne léen: « Bu ngeen dee
waa kër Ibraayma, dingeen jëfe ni moom. Léegi nag yéena ngi may wuta
rey, man mi leen jottali dëgg, gi ma jële ca Yàlla. Ibraayma deful lu ni
mel. Li ngeen donne ci seen baay rekk ngeen di def. »Ñu ne ko: « Nun de, dunu doomi araam. Benn baay rekk lanu am, mooy
Yàlla. »Waa kër Seytaane (Yow 8:42-47)Yow Yeesu ne léen: « Bu Yàlla doon seen baay, dingeen ma bëgg, ndaxte
ca moom laa jóge, ñëw ci ndigalam. Ñëwaluma sama bopp, waaye moo
ma yónni. Lu tax dégguleen li ma leen wax? Li ko waral moo di manuleen
koo déglu. Seytaane mooy seen baay, te bëgg-bëggam ngeen di bëgg di
def. Bóomkat la masa doon. Du taxaw mukk ci dëgg, ndaxte dëgg nekkul
ci moom. Buy fen, dëppoo na ak jikkoom, ndaxte fenkat la, te ci moom la506 Yow 8:32 dëgg gi dina leen goreel: Goreel léen ca kàttanu bàkkaar. Diine Yawut nee
na lu goreel nit mooy jàng yoonu Musaa. 
507 Yow 8:33 Ibraayma lanu soqikoo: Ca xalaatu mbooloo ma soqikoo ca Ibraayma
doyoon na ngir ñu mucc. 
508 Yow 8:33 Masunoo nekk jaamu kenn: Bi ñu ko waxee moomul seen réew. Nguuru
Room moo ko moom. Tamit ca yeneen jamono waa Misra, waa Filisti, waa Asiri, waa
Babilon, ak waa Siri ñoo léen yilif. Dëgg-dëgg Yàlla moo léen teg ci seen kaw ngir mbugal
léen. Nekk gor amoon na solo lool. Yoonu Musaa moo tere sax ñu jaamloo kenn ca seeni
bokk (Le 25:39-42). Yawut ya mosuñoo dékku nekk jaam. Gëm nañu ne kenn rekk moo
seen buur – mooy Yàlla. Ay yooni yoon kenn ca ñoom jóg, fippuloo mbooloo ma ngir ñu
bañ kilifteef. 
509 Yow 8:35 jaam du bokk ci kër gi ba fàww: Ca jamonoom ab jaam ca kër ga la bokk. 
Waaye saa su ñu neexee man nañu ko dàq. Yeesu dafa bëgg wax ne ci sa jëfin jaamloo
nga sa bopp. Naka noonu bokkatoo kër ga. Yàlla man nañu la dàq. 167Nettalib Yeesufen soqikoo. Waaye man damay wax dëgg, moo tax gëmuleen ma. Kan ci
yéen moo mana seede ne bàkkaar naa? Su ma waxee dëgg nag, lu tax
dungeen ma gëm? Ku nekk doomu Yàlla dina déglu ay waxam. Waaye
nekkuleen doomi Yàlla, looloo tax dungeen déglu. »Li Yeesu seede ci mbiram (Yow 8:48-59)Yow Yawut ya ne ko: « Ndax danoo waxul dëgg, bu nu nee, nitu Samari510nga te dangaa am ay rab?511 »Yeesu ne léen: « Awma rab; waaye sama Baay laay teral, te yéen dangeen
may toroxal. Wutumaa màggal sama bopp. Keneen a ma koy wutal te
mooy àtte. Ci dëgg-dëgg maa ngi leen koy wax, kuy sàmm sama wax doo
dee mukk. »Yawut ya ne ko: « Léegi wóor nanu ne dangaa am ay rab! Ibraayma faatu
na, yonent yépp faatu, yaw nga naan: “Kuy sàmm sama wax doo ñam
dee. ” Sunu baay Ibraayma faatu na; mbaa du dangaa defe ne yaa ko gëna
màgg? Yonent yi itam faatu nañu. Waaw, loo teg sa bopp? »Yeesu ne léen: « Su ma dee màggal sama bopp, du am maana. Sama Baay
a may màggal, moom mi ngeen naan, mooy seen Yàlla. Xamuleen ko nag;
man maa ko xam. Su ma ne woon xawma ko, ab fenkat laay doon ni yéen. 
Waaye xam naa ko te maa ngi sàmm waxam. Seen baay Ibraayma bég na,
bi mu yégee sama ngan512. Bi mu ko gisee it, bég na ci lool. »Yawut ya ne ko: « Amaguloo juróom fukki at513, ba noppi naan gis nga
Ibraayma? »Yeesu ne léen: « Ci dëgg-dëgg maa ngi leen koy wax, laata ñuy sàkk510 Yow 8:48 nitu Samari: Saaga la. Man naa nekk ñu bëgga wax ne ca kàttanu Seytaane
la Yeesu def kéemaan, ndaxte Yawut ya daan nañu xalaat ne waa Samari ay luxuskat
lañu. Walla boog ñu bëgga wax ne ngëmu Yeesu bokkul ak li ñu yaakaar ne mu wara
gëm, maanaam ku weddi la, ndaxte noonu lanu xalaate ca waa Samari. Seetal leeral 149
(Yow 4:7. wàll 28, page 69) ngir gëna xam ci lu jëm ca waa Samari. 
511 Yow 8:48 am ay rab: Gëm nañu ne rab mana tax ku am ay rab àndul ak sagoom,
maanaam dof. Seetal leeral 180 (Mk 1:23, wàll 33, page 80). 
512 Yow 8:56 Ibraayma gis na nganu Yeesu: Yawut ya gëmoon nañu ne Yàlla xamal na
Ibraayma ñëwug Almasi bi. Gëm nañu ne itam Ibraayma mi nekk asamaan man naa gis
lu xew ci àddina. 
513 Yow 8:57 juróom fukki at: Ca jamono Yeesu juróom fukki at moo doon at bi ñu
yaakaar ne am mag mate te it bàyyi liggéeyam (Nu 8:25; 4:2-3,39). 168Ñetteelu at miIbraayma, fekk na ma doon ki ñuy wax Maay ki Nekk514. »Noonu ñu for ay xeer, bëgg ko koo sànni ngir rey ko515. Waaye Yeesu
nëbbu, génn kër Yàlla ga. 74. Yeesu faj na gumbag judduwaale (Yow 9:1-41)Anam yi: Ba tey Yeesu moo nekk Yerusalem gannaaw màggalu mbaar ya. 
Yow Amoon na fu Yeesu jaaroon516, gis fa waa ju judduwaale gumba517. 
Taalibeem ya laaj ko ne: « Kilifa gi, lu tax waa jii judduwaale gumba?
Ndax bàkkaaram a ko waral, walla bu waajuram? »Yeesu ne léen: « Ajuwul ci bàkkaaram walla ci bu waajuram. Waaye loolu
dafa am, ngir jëfi Yàlla yi feeñ ci moom. Bëccëg lanu wara matal jëfi ki
ma yónni; guddi dina ñëwi, goo xam ne kenn du ci mana liggéey. Ci bi
may nekk àddina, maay leeru àddina. »Bi Yeesu waxee loolu ba noppi, dafa daldi tifli518, jaxase lor wa ak ban,
tay ko ci bëti gumba ga ne ko: « Demal sëlmu ci bëtu Silowe519. » Silowe514 Yow 8:58 Maay ki Nekk: Maay ki Nekk mooy turu Yàlla, wi mu feeñal yonentam Musaa
(Ex 3:14), te ëmb melo wu sax wu Yàlla. 
515 Yow 8:59 sànni ay xeer: Mbooloo ma dóor nit ay doj, ba mu dee, moo doon àtteb ku
ñàkke kersa turu Aji Sax ji (Le 24:16), gannaaw ga ñu seet mbir mi bu baax rekk (De
17:4-5). 
516 Yow 9:1 fu Yeesu jaaroon: Gumba ya, ca yelwaan lañu daan dunde. Daan nañu toog
fu ñu yaakaaroon jot dara. Gumba bii, ca benn ca bunti kër Yàlla la toogoon. 
517 Yow 9:2 judduwaale gumba: Ca jamono Yeesu daan nañu xalaat ne bàkkaar a tax
musiba ak wopp dal nit. Amoon na ña gëmoon ne liir bi ci biiru yaayam man naa bàkkaar
sax. Te Mbind mi ne na bàkkaaru maam man naa topp ca askanam ba ca sët ya ak sëtaati
(Ex 20:5; 34:7; Nu 14:18; De 5:9; 28:15). Waaye loolu taxul ne bépp wopp walla bépp
musiba bàkkaar a tax. 
518 Yow 9:6 daldi tifli: Waa Room, Gereg ya ak Yawut ya gëmoon nañu ne tiflit man naa
faj, rawatina tiflitu boroom maana bi. Waaye ñi dul Yawut daan nañu ko jëfandiku ngir faj
nit ak xam-xam bu ñuul. Tiflit moom ci boppam taxul nit taq sobe. Waaye tiflitu ki taq sobe
ba noppi taxoon sobe law fépp fu tiflit laal (Le 15:8). 
519 Yow 9:7 bëtu Silowe: Bëtu Silowe moo doon menn mbàndum ndox lu tollu 800 meetar
ca suddu kër Yàlla ga. Dafa nekkoon ca xuru Tiropeyon fu mu daje ak xuru Inom te xuru
Sedoron. Foofu la sarxalkat ya doon nañu dem wuti ndox bés bu nekk ca màggalu mbaar
ya. Yaatuwaayam lu tollu 70 meetar la woon. Xamaguñu guddaayam. Yaakaar nañu ne
daan nañu fa rooti, te fa sangu set. Yawut ya daan nañu boole dexu Silowe ak seen xalaat
ci lu jëm Almasi bi Yàlla digoon (Ge 49:10; Is 8:6). 
Cosaankat ya gas ci suuf fekk nañu ko ca atum tubaab 2004. Yaakaar nañu ne amoon169Nettalib Yeesumi ngi tekki « Yónni nañu ko. » Gumba ga daldi dem sëlmuji, délsi di gis. Dëkkandoom yi ak ñi ko xame woon bu jëkk ci yelwaan naan: « Xanaa du
kii moo daan toog, di yelwaan? » Ñii naan: « Moom la de! » Ñee naan:
« Du moom! Dañoo niroo rekk. » Mu daldi léen ne: « Man la de! » Ñu ne
ko: « Lu ubbi say bët? » Mu ne léen: « Ku ñuy wax Yeesu moo tooyal
ban, tay ko ci samay bët, ne ma: “Demal sëlmu ci bëtu Silowe. ” Ma dem
nag sëlmuji, daldi gis. » Ñu ne ko: « Ana waa ji? » Mu ne léen: « Xawma
fu mu nekk. »Noonu ñu daldi indil Farisen yi520 nit ki gumba woon. Ndekete Yeesu, bés
bi mu tooyale ban, ubbi bëti gumba ga, bésub noflaay521 la woon. Looloo
tax Farisen ya di laajaat waa ja fi mu jaar bay gis léegi. Mu ne léen:
« Dafa tay ban ci samay bët, ma sëlmuji, ba fi ma nekk maa ngi gis. »Ci noonu am ca Farisen ya ñu naan: « Ki def lii, manula jóge ca Yàlla,
ndaxte toppul ndigalu bésub noflaay bi. » Ñeneen it di wax ne: « Nan la
boroom bàkkaar mana wonee yii firnde? » Noonu ñu daldi féewaloo ci
seen biir. Farisen ya laajaat ka gumba woon ne ko: « Yaw, loo wax ci
moom? Yaw de la ubbil say bët. » Mu ne léen: « Yonent la. »Yawut ya manuñu woona nangu ne, nit ka dafa gumba woon tey gis léegi,
ñu daldi wooluji ay waajuram, laaj léen ne: « Ndax kii mooy seen doom,
ji ngeen ne gumba judduwaale la? Kon fu mu jaar, bay gis léegi? » Waajur
ya ne léen: « Xam nanu ne daal, sunu doom la te dafa judduwaale gumba. 
Waaye ni mu def léegi bay gis, xamunu ko, te xamunu it ki ko ubbil ay
bëtam. Laajleen ko; magum jëmm la, te man na tontul boppam. »na yoonu ndëggastal wu wàcc tund wa diggante kër Yàlla ga ak bët Silowe. Lu gëna bare
ci ndoxu dëkku Yerusalem jóge na benn bëtu ndox bu tudd bëtu Giyon (Guihon) ca
penku-sowu dëkk ba ca biti miir yi. Ndox mi daan na xelli ci wenn yoonu ndox / kanaal ba
àgg menn mbànd ci biir miir ba. Waaye ndox moomu jafe naa aar ci jamanoy xeex. Naka
noonu ci jamano buur bi Esekiyas, bënn gas nañu benn solom ci suufu dëkk ba ngir
jàddloo ndoxu bëtu Giyon. Solom bi ñu gasoon lu tollu 540 meetar la jaaroon ci biir doj bu
dëgër ca suufu dëkk ba, ba ndox génn ca mbànd ma, mooy bëtu Silowe. Seetal kartu
Yerusalem (kart 18). 
520 Yow 9:13 Farisen ya: Seetal leeral 87 (Mc 3:7, wàll 16, page 46). 
521 Yow 9:14 bésub noflaay: Bi Yeesu jaxasee lor ak ban, mu not ko, li seen aada tere
ca bésub noflaay. Tere nañu itam tay tiflit ca bët, faj nit sax. Musaa nee na ca De 13:1-5
su ab yonent defee sax mbir mu yéeme mbaa kéemaan te wax « nañu topp yeneeni
yàlla » ñu war koo rey. Moo tax Farisen ya jaaxle. Yeesu sàmmul aaday maam ca bésub
noflaay. Naka noonu ñu xalaat ne naka la ko mana jóge ca Yàlla. Seetal leeral 246 (Mc
12:2, wàll 41, page 100), ak leeral 261 (Mc 12:10, wàll 42, page 102). 170Ñetteelu at miRagal Yawut ya nag moo taxoon waajuri nit ka waxe noonu, ndaxte
Yawut ya dañoo mànkoo woon ne, képp ku seede ne Yeesu mooy Almasi
bi, ñu dàq la522 ca jàngu ba523. Looloo tax waajur ya ne: « Laajleen ko;
magum jëmm la. »Farisen ya dellu woowaat ka gumba woon ne ko: « Waxal sa digganteek
Yàlla. Xam nanu ne waa joojee boroom bàkkaar la. » Mu ne: « Xawma
ndax boroom bàkkaar la am déet. Li ma xam daal mooy gumba woon naa,
te léegi maa ngi gis. » Ñu laaj ko ne: « Lu mu la def? Nu mu la ubbile say
bët? » Mu ne léen: « Wax naa leen ko ba noppi, waaye dégluwuleen ma. 
Lu ngeen bëgg ci ma di ko wax, di waxaat? Xanaa dangeena bëgga nekk
yéen itam ay taalibeem? »Ci kaw loolu ñu daldi ko saaga ne ko: « Yaw yaay taalibeem. Nun,
taalibey Musaa lanu. Xam nanu ne Yàlla wax na ak Musaa; waaye kii,
xamunu sax fu mu jóge. »Waa ja ne léen: « Loolu de, doy na waar! Xamuleen fu mu jóge, te moo
ubbi samay bët! Xam nanu ne Yàlla du déglu boroom bàkkaar. Waaye
nag, dina déglu ki koy ragal tey def coobareem. Bi àddina sosoo ba tey,
masuñoo dégg nit ku ubbi bëti gumbag judduwaale. Kon nit kookee nag,
bu jógewul woon ca Yàlla, du mana def dara. »Ñu ne ko: « Yaw, ci biir bàkkaar nga juddoo, ba noppi di nu jàngal? »
Noonu ñu dàq ko ca jàngu ba. Yeesu daldi yég ne dàq nañu nit ka. Bi mu dajeek moom, mu ne ko:
« Ndax gëm nga Doomu nit ki?524 » Waa ja ne ko: « Wax ma mooy kan,
Sang bi, ba ma man koo gëm. » Yeesu ne ko: « Gis nga ko ba noppi, te
mooy kiy wax ak yaw. » Waa ja ne: « Boroom bi, gëm naa la. » Noonu
mu jaamu Yeesu. Yeesu ne ko: « Àttee ma taxa ñëw àddina, ngir ñi gumba
gis, ñiy gis gumba. » Bi Farisen ya nekkoon ak moom déggee loolu, ñu ne
ko: « Xanaa kon nun it danoo gumba? » Yeesu ne léen: « Bu ngeen gumba522 Yow 9:22 dàq ka ca jàngu ba: Ca téereb Ezra lañu jëkka gis ñu dàq nit ca jàngu ba,
lu tollu 5 xarnu lu jiitu Kirist (Ezr 10:8) . Ca jamono Kirist amoon na ñetti defin ngir dàq nit. 
Ñu dàq léen ba fàww. Te dàquñu léen ca benn jàngu rekk, waaye ca bépp jàngu. 
Mënuñoo bokk ca jàngu ya walla màggal ya fenn, ñépp sore ko, bañ koo teeru, bañ koo
nuyu sax. Walla boog ñu dàq léen ca diirub 30 fan walla boog ñu dàq léen ca diirub 7 fan. 
Tamit ca jamono ji Yowaana bindoon téereem, Yawut ya dàq nañu ñu bare ñu gëm Kirist
ca jàngu ya. Amoon na ca ña jàngoon téereem ña bokk ca. 
523 Yow 9:22 jàngu ba: Seetal leeral 154 (Lu 4:15, wàll 30, page 74). 
524 Yow 9:35 doomu nit ki: Seetal leeral 121 (Yow 1:51, wàll 22, page 58). 171Nettalib Yeesuwoon, dungeen am bàkkaar, waaye fi ak yéena ngi naan: “Nu ngi gis,” ci
bàkkaar ngeen di dëkk. »75. Sàmm bu baax bi (Yow 10:1-21)Yow « Ci dëgg-dëgg maa ngi leen koy wax, ku jaar feneen fu dul ci buntu
gétt gi525, kooku sàcc la, saay-saay la. Waaye ki jaar ci bunt bi, mooy
sàmmu xar yi526. Wottukat bi dina ko ubbil bunt bi, xar yiy dégg baatam. 
Xar yi mu moom nag, bu ci nekk dina la woo ci sa tur, ba noppi nga topp
ko ci biti527. Sàmm bi, bu génnee yi mu moom yépp, dina léen jiitu528, ñu
topp ko, ndaxte xam nañu baatam. Waaye duñu topp jaambur; dañu koy
daw, ndaxte miinuñu baatam. »Yeesu misaaloon na léen loolu, waaye xamuñu lu mu léen doon wax. 
Noonu Yeesu newaat: « Ci dëgg-dëgg maa ngi leen koy wax, man maay525 Yow 10:1 buntu gétt: Ñaari fànni gétt amoon na ca jamono Kirist gii ci dëkk ba ak gii
ci àll ba. Ca lolli, daan nañu fanaanal seen jur ca wetu kër ga. Ay kër walla dëkk yépp
bokkoon nañu genn gétt gu amoon miiru xeer, ak bunt. Ab wottukat daan na fanaan ca
gétt ga ngir aar jur ya ca sàcc ak rab ya. Ca suba sa, sàmm bi ñëw na ngir yóbbaale
juram. Mooy gétt gi nu gis ci Yow 10:1-3. 
526 Yow 10:2 sàmm: Diiwaanu Yude réyul te am na tund ak xunti yu bare, ak suuf su bare
ay doj. Naka noonu càmm moo ëpp solo mbey. Amoon na ay xalaat ya nekkoon ca xeli
Yawut ya ca lu jëm ca sàmm ya. Yonent ya mengale nañu Israyil ak xar ya, seeni njiit ak
sàmm ya. Te ñu yedd léen ndaxte sàggane nañu seen warugar (Eze 34:1-10; Jer 23:1-2). 
Loolu moo tax Yàlla nee na moom ci boppam dina nekk seen sàmm, sàmm léen jaarale
ca ñi mu tànn (Ps 23:1-4; 79:13; 80:1; 95:7; 100:3; Jer 23:3–6; Eze 34:11-31; Zec
11:4-17). Mu dajale xar ya, ba noppi teg Almasi bi ngir mu sàmm léen (Eze 34:23-24; Isa
40:11; Jer 23:5–6). Yonent ya tudd nañu yonent Yàlla Musaa ak Daawuda ‘sàmm Israyil’
(Ps 77:20; Ps 78:70–72; Ezek 34:23). Waaye ca jamono Yeesu Farisen ya daan nañu
xeeb sàmm ya, ñu yaakaar ne ñu tekkiwul dara te taq sobe. 
Su fekkee ne menn xar reer te amul seede, walla ñu sàcc ko, sàmm bi wara delloo
boroomam. Su rabu àll fàddee ko, mu wara indi li ci des, muy firnde ngir mu baña fey dara
(Ex 22:10-15). 
527 Yow 10:3 sàmm woo xar ya, ñu topp ko ci biti: Daan nañu boole ay jur ca genn gétt,
ñu jaxasoo ci biir. Bi sàmm bëggee dem mu woo ay xaram walla mu liit ak toxoro te ñu
génn ca yeneen xar di ko topp. Ba tey, sàmm ya ca Israyil ñoo woo seen jur, te xar ya xam
nañu seen baat. Xar ya toppuñu kenn ku dul seen sàmm. 
528 Yow 10:4 dina léen jiitu: Ca lu ëpp ca àddina si sàmm ya tey ji day dàq seen jur,
maanaam ñu nekk ca seen gannaaw. Ca Israyil ca jamono Kirist sàmm ya daan nañu jiitu,
xar ya topp léen. 172Ñetteelu at mibuntu gétt gi529. Ñi ma fi jiitu530 ñépp ay sàcc lañu, ak ay saay-saay; waaye
xar yi dégluwuñu léen. Man maay bunt bi; ku jaar ci man, dinga mucc,
dinga mana dugg ak a génn531, dinga am it mbooy goo mana fore. Sàcc bi
moom, day sàccsi rekk, di rey ak a yàq. Man damaa ñëw, ngir nit ñi am
dund, ba nekk ci naataange. « Man maay sàmm bu baax bi. Sàmm bu baax bi day joxe bakkanam ngir
ay xaram. Ki dul sàmm bi tey liggéeyal xaalis rekk waaye moomul xar yi,
bu séenee bukki, day daw, bàyyi fa xar ya. Bu ko defee bukki ba dal ca
coggal ja, jàpp ca, tasaare ya ca des. Booba surga day daw, ndaxte xaalis
rekk lay liggéeyal, faalewul xar ya. « Man maay sàmm bu baax bi. Ni ma xame Baay bi te Baay bi xame ma
ni, noonu laa xame samay xar, te ñoom it ni lañu ma xame. Te it kat dinaa
joxe sama bakkan ngir xar yi. Am naa yeneen xar yu bokkul ci gétt gii532. 
War naa léena indi, ñoom it, te dinañu déglu sama baat. Benn coggal ay
am ak benn sàmm. Baay bi bëgg na ma, ndaxte damay joxe sama bakkan
ngir jëlaat ko. Kenn du ko jële ci man; maa koy joxe ci sama coobarey
bopp. Am naa it sañ-sañu joxe ko te am naa sañ-sañu jëlaat ko. Loolu la
ma sama Baay sant. »Kàddu yooyee ñoo féewalewaat Yawut yi. Ñu bare ca ñoom naan: « Dafa
ànd ak rab! Dafa dof!533 Lu tax ngeen koy déglu? » Waaye ñeneen naan:529 Yow 10:7 buntu gétt: Ca nawet daan nañu fanaanal seen jur ca tool ya ca menn xunti
(làquwaay) walla gétt gu ñu tabax. Gétt ga amoon na miir bu ñu tabaxe xeer ba des fu xar
ya dugg rekk. Teg nañu ay dég ca kaw miir ba ngir tere sàcc ak rab. Walla boog ñu teg
ay doj yu ndaw ca kawam, yu wadd ca suuf, coow bi artu sàmm ba ne amoon na lu jar miir
ba. Gétt amul woon bunt. Sàmm ba, moom ca boppam, daan na tëdd fu xar ya jaar ngir
dugg gétt bi. Naka noonu dara mana dugg walla génn lu dul mu yee sàmm ba. Mooy gétt
gi nu gis ci Yow 10:7-10. 
530 Yow 10:8 ñi ma fi jiitu: Leerul ca ñan la Yeesu waxoon. Waxul ca yonent ya ko jiitu. 
Xëyna waxoon ca ñu tegoon seen bopp Almasi bi, di fippuloo mbooloo ma te xëcc kàttanu
nguuru Room ca kaw Yude. Lu wóor Farisen ya, Saduseen ya ak sarxalkat yu mag bokk
nañu ca, ñoom ñoo xam ne daan nañu fees ak càcc ak ëppal ak naaféq ak lu bon (Mc
23:25,28), lekk alalu jigéen ñi seeni jëkkër faatu (Mr 12:40), di weddi ki Yàlla yónni. 
531 Yow 10:9 dinga mana dugg ak a génn: Dafa niroo waxin wi nu gis ca De 28:6; Ps
121:8; Nu 27:16-17. 
532 Yow 10:16 am naa yeneen xar yu bokkul ci gétt gii: Xamuñu bu wóor ca ñan la
Yeesu waxoon. Lu ëpp ca boroom xam-xam yaakaar ne mu wax ca ñi dul Yawut ñi nara
gëm ca Kirist. 
533 Yow 10:20 dafa ànd ak rab . . . dof: Gëm nañu ne rab mana tax ku am ay rab àndul ak
sagoom, maanaam dof. Seetal leeral 180 (Mk 1:23, wàll 33, page 80). 173Nettalib Yeesu« Nit ku am ay rab du waxe nii. Ndax rab man na ubbi bëti gumba? »76. Yawut ya nanguwuñu Yeesu (Yow 10:22-42)Anam yi: Màggalu Bés ba ñu sellale woon kër Yàlla ga ci desàmbar la
woon. Xamuñu lan la Yeesu defoon ci ñaari weer yi ci diggante màggalu
Mbaar ya ak màggal gii. Bi màggal gi paree mu dem toog ab diir ci
diiwaanu Pere. 
Yow Am bés ñu doon màggal ca Yerusalem Bés ba ñu sellale woon kër
Yàlla ga534; ci jamonoy sedd535 la woon. Yeesoo nga woon ca kër Yàlla ga,
di doxantu ca biir Werandaa bu Suleymaan536. Yawut ya wër ko ne ko:
« Kañ nga nuy dindi ci kumpa? Boo dee Almasi bi, wax ko mu leer. »Yeesu ne léen: « Wax naa leen ko ba noppi, waaye gëmuleen. Jëf yi may
def537 ci sama turu Baay ñoo may seede. Waaye gëmuleen ndaxte534 Yow 10:22 màggalu Bés ba ñu sellale woon kër Yàlla ga: Màggal la woon ci weeru
Yawut bi ñu waxe Kislew, juróom-ñeenteelu weeru Yawut ya. Weeru Kislew mooy
daanaka weeru desàmbar. Xew diirub juróom-ñetti fan la, di fàttali bés, ba ñu sellale woon
kër Yàlla ga ca jamonoy sarxalkat Yudaa Makabe. Ñaari xarnu lu jiitu Kirist, buuru Siri,
Antiyoxos Epifan (Antiochos IV Épiphane) ñëw na noot Yawut ya. Mu bëgga tas seen
diine. Mu tere ñu yor Téerey Musaa, walla xarafal seeni doom. Te mu def kër Yàlla
màggalukaayu Sës, dugg ca ay nataali bokkaale yu diine Gereg, di sarax fa ay mbaam
xuux ba sobeel ko. Yàlla yégle na ko 400 at lu jiitu (Dan 11:28-32). Yawut ya mujjoon nañu
fippu di dàq waa Siri. Gannaaw ga ñu dogal ne at bu nekk ñu wormaal ko ak genn màggal. 
Daan nañu ko tudde màggalu Làmp ya. Bég nañu lool. Taal nañu ñeenti tegukaay làmp
yu wurus yu tàkkoon ca màggalu Mbaar ya. Tamit taal nañu làmp ya ca palenteeru gépp
kër. Bés bu nekk yokk nañu làmp ya ak benn làmp, ba am juróom ñetti làmp yu tàkk. Leer
gi moo fàttaliku léen ne Yàlla dellu na léen seen ngor. Waaye itam, waxoon nañu ne bi ñu
bëggoon taal làmp ba ca kër Yàlla ga bés bu ñu sellale woon kër Yàlla ga, fekk nañu lu
dul diw gu sell lu doy benn fan. Waaye sax na juróom ñetti fan, ba ñu manoona defar diw
gu bees ni yoonu Musaa sante woon. 
535 Yow 10:22 jamonoy sedd: Jamonoy sedd mooy weeri nowàmbar ba awril. Tamit am
na ngelaw lu sedd guyy lu jóge sowu li wal ca jamonoy sedd. Ca Yude jamonoy sedd
mooy itam jamonoy taw, maanaam seen nawet. Jamonoy tàngoor mooy weeri me ba
sàttumbar. Daawul taw ca jamonoy tàngoor. Sedd si, ngelaw li te xëyna taw moo tax
Yeesu dem làquji ca suufu Werandaa bu Suleymaan. 
536 Yow 10:23 Werandaa bu Suleymaan: Mbaaru doxantukaay ak péncu kër Yàlla la
woon, ci penkub kër Yàlla ga. Guddaay lu tollu 250 meetar la woon, yaatuwaay ci lu mat
14 meetar, te jàpp ci penkub kër Yàlla ga. Mu sës ca 160 kenuy marbar yu am kawewaayu
12 meetar, bu ne am yaatuwaayu 2 meetar. May nañu ñi dul Yawut dugg fa. 
537 Yow 10:25 jëf yi may def: Xam nañu ne Yeesu faj na jenn jarag (Yow 5:1-47) ak waa
ju judduwaale gumba (Yow 9:1-7) ca Yerusalem bala bés boobu. Def na yeneen kéemaan174Ñetteelu at mibokkuleen ci samay xar. Samay xar dinañu dégg sama baat; xam naa léen
te ñu ngi may topp. Dama léen di jox dund gu dul jeex; duñu sànku mukk,
te kenn du léen jële ci sama loxo. Baay bi ma léen jox, moo gëna màgg
lépp, te kenn manula jële dara ci loxob Baay bi. Man ak Baay bi benn
lanu. »Yawut ya daldi foraat ay xeer, bëgg koo sànni, ngir rey ko538. Noonu
Yeesu ne léen: « Def naa ci seen kanam jëf yu baax yu bare ci ndigalu
Baay bi. Ban ci jëf yooyu moo tax ba ngeen bëgg maa sànni ay doj? »Yawut ya ne ko: « Jëf ju baax taxul nu bëgg laa sànniy xeer, waaye
dangay suufeel turu Yàlla; yaw, nit rekk nga, ba noppi di def sa bopp
Yàlla! »Yeesu ne léen: « Bind nañu539 ci seen téereb yoon ne: “Yàlla nee na: Ay
yàlla ngeen. ” Yàlla wooye na “ay yàlla”540 ñi mu yónnee kàddoom, te xam
nanu ne kenn manula randal waxi Yàlla. Kon nu ngeen mana waxe ne
damay suufeel turu Yàlla ndax li ma ne Doomam laa, man mi Yàlla
tànn541, yónni ma ci àddina? Su ma deful sama jëfi Baay, buleen ma gëm;
waaye su ma ko defee, bu ngeen ma gëmul sax, gëmleen boog samay jëf,
ngir ngeen xam te nangu ne maa ngi nekk ci Baay bi te Baay bi nekk na
ci man. » Ñu di ko wuta jàppaat, waaye mu bàyyi léen fa, dem. Yeesu génn, jàllaat dexu Yurdan542, toog fa Yaxya daan sóobe ci ndox bu
jëkk543. Nit ñu bare ñëw ci moom, te naan: « Yaxya deful benn kéemaan,yu bare ca Galile. Xam nañu itam binduñu lépp li Yeesu defoon ci Injiil (Yow 20:30). 
538 Yow 10:31 sànni ay xeer: Seetal leeral 515 (Yow 8:58, wàll 73, page 169). 
539 Yow 10:34 bind nañu: Yeesu jukki na ko ca Ps 82:6. Dañuy werante ba tey ca ñan la
Sabóor boobu di wax. Ci biir xalaat yu gëna siiw am na ne:
aji-mbir mi mooy Israyil bi ñu jotoon yoonu Musaa ca tundu Sinayi, walla boog, aji-mbir mi
mooy àttekati Israyil ñi doon àtte njublaõ. 
540 Yow 10:35 Yàlla wooye na “ay yàlla”: Yeesu dafay tontu ca seen tuuma, maanaam
suufeel na turu Yàlla. Menn ca pexey neex-làmmiñ ca jamono jooju moo doon tàmbale ak
lu gëna tuuti ba noppi mengale ko ak lu ko gëna rey. Mooy li Yeesu defoon. Li Yeesu bëgg
wax mooy su fekkee ne Yàlla wooye na leen “ay yàlla” astemaak Doomu Yàlla ji. 
541 Yow 10:36 man mi Yàlla tànn: Ci làkku gereg mooy ‘mi Yàlla sellal’. Màggal gi mooy
màggal gi wormaal bés bi ñu sellale kër Yàlla ga. Yeesu amal na màggal gii itam. 
542 Yow 10:40 jàllaat dexu Yurdan: Maanaam dem nañu ca penku dexu Yurdan. Mooy
diiwaanu Pere fu Erodd Antipas yilifoon, walla boog diiwaanu Batane fu Filib yilifoon. 
Maanaam rëcc na ca loxo boroom réewu Yude te sore kilifay Yawut ya. 
543 Yow 10:40 fa Yaxya daan sóobe ci ndox: Seetal leeral 94 (Mc 3:13, wàll 17, page 48). 
Yerusalem ba jàllu dexu Yurdan lu tollu 35 kilomet la. Gannaaw dexu Yurdan yoon wi175Nettalib Yeesuwaaye li mu wax ci kii yépp, dëgg la. »Noonu ñu bare gëm ko. demoon beneen 80 kilomet. Xamuñu ne tembe fan ca yoon woowu la Yeesu sampu woon. 
Jamono ji tollu na daanaka ñaari at gannaaw ga ñu tëjoon Yaxya kaso. 176Ñeenteelu at miV Ñeenteelu at mi: Yeesoo nga jublu
bant baCi at mu mujj ma la Yeesu waajale taalibeem ya ci sas wi mu leen di nége. Dem nañu ca dëkk yi wër Sesare bu Filib, te mu tàmbali xamal taalibe yi ne dafa wara
dee. Foofu la ndamu Yeesu jollee ci moom ci kaw tund wa. Ñu wër Galile ba egg
Kapernawum, ba noppi ñu dem diiwaanu Pere ci gannaaw dexu Yurdan. Foofu lañu
toogoon ab diir di jàngale tey faj nit ñu bare. Gannaaw loolu Yeesu wër diiwaani Galile, Samari ak Yude. Yónni na 72 taalibe ñaar-
ñaar ñu jiitu ko ca dëkk ya mu wara jar. Bi bésu Mucc ba jubsee ñu agsi dëkku Betfase
ci wetu Yerusalem. Ci ayu-bés bu mujj ba, bés bu nekk Yeesu da doon jàngaleji ci këru
Yàlla ga ci Yerusalem, ba noppi mu dellusi ngir fanaan ci Betfase. Ci noonu lañu mujje
jàpp Yeesu, daaj ko ca bant ba, ba noppi mu dekki ci ñetteelu fan ba. 177Nettalib YeesuSaar 13. Yeesu xamal na taalibeem ya ne dafa wara dee77. Piyeer wax na ne, Yeesu mooy Almasi bi (Mc 16:13-20; Mk 8:27-30;
Lu 9:18-21)
Mk Bi loolu amee Yeesu ànd ak ay taalibeem, dem ca dëkk, yi wër Sesare
bu Filib544. Lu Benn bés Yeesu beddeeku mbooloo ma, di ñaan; taalibe yi
nekk ci wetam. Mu laaj léen ne: « Nit ñi, ku ñu wax ne moom laa? »
Mc Taalibe yi ne: « Am na ñu naan, Yaxya545, ñeneen ñi, Ilyaas546; ñi ci des
ne, Yeremi547 walla keneen ci yonent yi. » Noonu Yeesu ne léen: « Waaye
yéen, ku ngeen may teg? »Ci kaw loolu Simoõ Piyeer548 ne: « Yaa di Almasi549, Lu bi Yàlla yónni, Mc544 Mc 16:13; Mk 8:27 diiwaanu Sesare bu Filib: Sesare bu Filib, dëkk la 40 kilomet ca
bëj-gànnaaru dexu Galile ca suufu Tundu Ermon. 500 meetar fu gëna kawe dexu Galile
la. Turam bu jëkk ba Paneyas la woon. Filib, doomu Erodd bu mag ba moo ko tabaxaat
di ko jox tur wu bees ngir teral Sesaar. Te moo yilifoon diiwaan ba ca jamono Yeesu. 
Dàkkentale nañu ko ‘bu Filib’ ngir xàmme ko ci biir yeneen dëkk ya tudd Sesare. Tey jii
Bañas (Banius) la tudd. Seetal kart 1 G4. 
Ca am mbartalum tund, la dëkk ba sës, mi ñuy wax ‘doju yàlla ya’. Xëyna Yeesu manoon
na koo gis bi mu waxee Piyeer ca doj wu réy. Gas nañu ay pax ca tund wa, teg ci biir ay
yàllantu, di tabax ay kër tuur ya ca seen kanam, yu sës rëkk ca mbartalum tund. Te am
na fa bëtu ndox ba fu dexu Yurdan di bawoo. Bérab ba siiw na ndax foofu lañu daan
màggal yàllay gereg ju tudd Pan. Màggal nañu itam Baal bu Siri, ak Sesaar. Siiw nañu
itam ndax seen ñaawteef. Dëgg-dëgg amul woon beneen bérab fu Yeesu mënoon na
yóbbaale ay taalibeem fu nit ña gëna bon. 
Diiwaanu Sesare bu Filib, diiwaanu ña dul Yawut la. Te Yawut ya daawu fa dem. Loolu
wara tax Yeesu dem fa beruji ngir weet ak ay taalibeem. 
545 Mc 16:14; Mk 8:28; Lu 9:19 Yaxya: Seetal leeral 6 (Yow 1:6, wàll 2, page 13). 
546 Mc 16:14; Mk 8:28; Lu 9:19 Ilyaas: Seetal leeral 103 (Yow 1:21, wàll 20, page 51). 
547 Mc 16:14 Yeremi: Yonent bu mag la woon bu indi kàddug Yàlla ci diiru 40 at ca 626
ba 587 j. K. ca nguuri juróomi buur yi mujj yi ci réewu Yuda - ñooy Yosiya, Yowakas,
Yowakim, Yowakin, Sedekiya. Wax nañu ne yonent Yàlla Yeremi jël na xaymab ndaje ma,
sarxalukaayu cuuraay ba ak gaalu kóllëreg Aji Sax ja, di leen làq ci am xuntim xeer ca
tundu Nebo. Wax nañu itam ne Yeremi nara dellusi ci suuf, di génne leen te ndamu Yàlla
feeñ laata Almasi bi di ñëw. 
548 Mc 16:16; Mk 8:29; Lu 9:20 Simoõ Piyeer: Seetal leeral 113 (Yow 1:40, wàll 21, page
54). 
549 Mc 16:16; Mk 8:29; Lu 9:20 Almasi bi: Seetal leeral 472 (Yow 7:26, wàll 71, page
160). 178Ñeenteelu at miDoomu Yàlla Aji Dund ji550. »Yeesu ne ko: « Barkeel ñeel na la, Simoõ doomu Yunus, ndaxte du nit
moo la xamal lii, waaye sama Baay bi nekk ci kaw. Te maa ngi lay wax
lii: yaa di Piyeer551, te ci kaw doj wu réy woowu laay samp mbooloom ñi
ma gëm, te dooley dee du ko manal dara. Dinaa la jox caabiy nguuru Yàlla
Aji Kawe ji552; li nga yeew553 ci àddina, dees na ko yeew ci asamaan; li
nga yiwi ci àddina dees na ko yiwi ci asamaan. »Noonu Yeesu dénk taalibe yi bu wóor ne léen: « Buleen wax kenn ne
maay Almasi bi. »78. Yeesu war na dee (Mc 16:21-28; Mk 8:31-9:1; Lu 9:22-27)Mc Li dale ci jamono jooja, Yeesu tàmbali na xamal taalibeem yi ne, MkDoomu nit ki554 Mc war na dem Yerusalem, daj fa coono yu bare555, jóge ca
njiit ya; Lu sarxalkat yu mag ya ak xutbakat ya dëddu ko, ñu rey ko, mu
dekki ca ñetteelu fan ba. 
Mk Noonu mu xamal léen mbir mi, ba mu leer nàññ. Mc Bi mu waxee ba
noppi, Piyeer woo ko ci pegg, bëgg koo yedd556 ne ko: « Yàlla tere,
Boroom bi, loolu du la dal. » Mk Waaye Yeesu geestu, gis yeneen taalibe
yi, mu daldi yedd Piyeer ne ko: Mc « Sore ma Seytaane, bu ma xatal; yëfi550 Mc 16:16 Doomu Yàlla ji: Seetal leeral 2 (Mk 1:1, wàll 1, page 12). 
551 Mc 16:18 Piyeer . . . doj: Piyeer moo tekki doj. Yeesu nee na ‘yaa di Piyeer, te ci kaw
doj wu réy woowu’ ci làkku Yawut bu ñu wax arameyni. Ci làkk boobu baat yi Piyeer ak doj
benn la. Ci làkku gereg Piyeer ak baat bu tekki ‘doj wu réy’ dañuy niroo lool. 
Mbindum yonent yi nee na ci làkkam ne ‘Yàlla mooy sunu doj’. Firi nañu ko ‘Yàlla lañuy
sës’, ndax loolu la bëgga wax (De 32:4,31; 1Sa 2:2; 2Sa 22:2,32; Ps 18:31). 
552 Mc 16:19 caabiy nguuru Yàlla: Caabi mooy tekki sañ-sañ ngir bàyyi kenn dugg. 
Boroom kër daan na dénk jawriñam caabiy kër. Moo ko ubbi ci suba sa, tëj ko ci ngoon. 
Moom doõõ a tax nit ñi mana dugg kër ga. 
553 Mc 16:19 yeew . . . yiwi: ‘Yeew’ ak ‘yiwi’ moo joggi ca xalaatinu xudbakat ya. Yeew moo
tekki tere te yiwi moo tekki daganal ca kaw na ñu faramfàccee téere Musaa ya. 
554 Mk 8:31; Lu 9:22 Doomu nit ki: Seetal leeral 121 (Yow 1:51, wàll 22, page 58). 
555 Mc 16:21; Mk 8:32; Lu 9:22 Doomu nit ki war na sonn lu bare: Yàlla yégle na lu jiitu
ni Almasi bi nara sonn jaarale ko ci ay yonentam (Ge 3:15; Ps 22:1-22; Isa 53:1-12; Da
9:26; Zec 13:7). 
556 Mc 16:22; Mk 8:32 Piyeer. . . bëgg koo yedd: Jubbanti sa sëriñ rafetul woon dara ca
jamono jooju, waxatumaak yedd ko. Dafa wone itam ne Piyeer déggul ba tey lu tax Yeesu
ñëwoon. 179Nettalib Yeesunit ngay fonk, waaye du yëfi Yàlla. »Gannaaw loolu Mk Yeesu woo taalibe yi ak mbooloo mi ne léen Lu ñoom
ñépp: « Ku bëgga aw ci samay tànk, na bàyyi boppam, gàddu bés bu nekk
bant557, bi ñu ko wara daaj, doora topp ci man. Mk Ndaxte koo xam ne bëgg
ngaa rawale sa bakkan558, dinga ko ñàkk, waaye ku ñàkk sa bakkan ngir
man ak ngir xibaaru jàmm bi, dinga ko jotaat. Lu Ndaxte moom àddina
sépp, lu muy jariñ nit, su fekkee ne dafay ñàkk bakkanam walla mu loru?
Mc Te nit, lu mu wara weccee bakkanam? Mk Ku ma rusa faral, te nanguwul
samay wax ci kanam niti jamono jii, ñi fecci seen kóllëre ak Yàlla te topp
bàkkaar, Lu Doomu nit ki dina la rusa xam, bés bu ñëwee ci ndamam559 ak
ci ndamu Baay bi ak lu malaaka yu sell yi. Mc Ndaxte Doomu nit ki dina
ñëw ci ndamul Baayam, ànd ak ay malaakaam; bés booba dina delloo ku
nekk ay jëfam560. Lu Ci dëgg maa ngi leen koy wax, am na ñi fi taxaw ñoo
xam ne duñu dee te gisuñu Mc Doomu nit ki ñëw ci nguuram561, Mk te
nguuru Yàlla562 ñëw ak doole. »79. Ndamu Yeesu jolli na ci moom (Mc 17:1-13; Mk 9:2-13; Lu 9:28-36)Mc Juróom benni fan563 Lu gannaaw bi Yeesu waxee loolu, Mc Yeesu àndoon557 Mc 16:24; Mk 8:34; Lu 9:23 gàddu bés bu nekk bant bi: Seetal leeral 395 (Mc 10:38,
wàll 58, page 136). 
558 Mc 16:25; Mk 8:35; Lu 9:24 bëgga rawale sa bàkkan: Bind nañu ko ay fukki at
gannaaw deewu Kirist ca jamono ja ñi gëm daje woon nañu fitna ju tàng. Gannaaw itam
jamono ja Yawut ya fippu, nguuru Room ñëwoon tas reew ma ak kër Yàlla ga. 
559 Mc 16:27; Mk 8:38; Lu 9:26 ñëw ci ndamam: Yonent Yàlla Daniel moo bind 600 at
laata jamono Yeesu ne « May xool ci biir peeñu, yi ma dikkal guddi, te ma gis ci kaw niiri
asamaan ku mel ni doomu nit, muy ñëw. . . . Ñu jox ko kilifteef gi, ndam li ak nguur gi. Te
mbooloo yépp, xeet yi, ak niti bépp làkk di ko jaamu. Kilifteefam dina sax fàww te du jeex,
te nguuram du toxu mukk. » (Da 7:9-14). 
560 Mc 16:27 delloo ku nekk ay jëfam: Mooy bés pénc. Yàlla mooy àttekat ba ci Mbindum
Yonent yi (Ps 61:13; 62:12; Pr 24:12; Jer 17:10; Ez 18:30). Yeesu nee na Yàlla moo ko
ko dénk (Ro 2:6; 2Ko 11:15; Pe 22:12). 
561 Mc 16:28; Mk 9:1; Lu 9:27 duñu dee te gisuñu Doomu nit ki ñëw ci nguuram:
Boroom xam-xam ya dañuy werante ci li aaya bi bëgga wax. Waaye Piyeer moo ko tekki
ci 2Pe 1:16-18. Mooy bés bi ndamu Yeesu jolli ci moom. (Wàll 79, page 180: Mc 17:1-13;
Mk 9:2-13; Lu 9:28-36). 
562 Mk 9:1; Lu 9:27 nguuru Yàlla: Seetal leeral 84 (Mc 3:2, wàll 16, page 45). 
563 Mc 17:1; Mk 9:2; Lu 9:28 juróom benni fan… tund wa… niir wu leer…: Yii nag, ñoo
fàttali ñi ko dégg ni leeru Yàlla nekkoon ca tundu Sinayi ca jamono Musaa bi mu wàccoon180Ñeenteelu at mina ak Piyeer, Saag ak Yowaana rakkam564, Mk mu yóbbu léen ñoom rekk
fu wéet ci tund wu kawe lool565 Lu ngir ñaan. Bi muy ñaan, Mc mu soppiku
fa seen kanam, xar kanamam di melax nib jant, te Mk ay yéreem di ray-
rayi, weex tàll Lu bay melax Mc ni leer, Mk te fóotukatu àddina manu léen
weexale nii. 
Mc Naka noonu ñu gis Lu ñaari nit di waxtaan ak moom, muy yonenti Yàlla
Musaa ak Ilyaas. Ñoo feeñ ci ndamu Yàlla, di waxtaane ci demug Yeesu,
gi muy àggalee yenam ci Yerusalem. Fekk Piyeer ak ñi mu àndal doon gëmméentu, waaye bi ñu yewwoo bu
baax, ñu gis ndamu Yeesu, ak ñaari nit ñu taxaw ci wetam. Bi nit ñooñu
di sore Yeesu, Piyeer ne ko: « Kilifa gi, bég nanu ci sunu teew fii; Mc soo
ko bëggee, Lu nanu defar ñetti mbaar, benn yaw, benn Musaa566 ak benn
Ilyaas567. » Fekk xamul la mu doon wax, Mk ndaxte tiitaange jàpp na léen
ñoom ñett ñépp. 
Mc Waaye bi muy wax, niir wu leer568 Lu ñëw muur léen, taalibe yi daldi
tiit, bi léen niir wa ëmbee. Noonu baat jibe ca niir wa naan: Mk « Kii mooy
sama Doom ji ma bëgg, ci moom laa ame bànneex; dégluleen ko. » Mc Bi
taalibe yi déggee baat bi, ñu ne nërëm ci suuf, daldi tiit lool. Waaye Yeesundigal yi (Ex 24:9-18). 
564 Mc 17:1; Mk 9:2; Lu 9:28 Piyeer: Seetal leeral 113 (Yow 1:40, wàll 21, page 54). Saag
ak Yowaana: Seetal leeral 175, 176 (Mc 4:21, wàll 32, page 79). 
565 Mc 17:1; Mk 9:2; Lu 9:28 tund wu kawe lool: Xamuñu wan tund la woon. Li aada ya
jëkkoon naa wax mooy tundu Tabor. Waaye tund woowu wéetul, réyul, kawewul lool te
amoon na ab tata nguur Room ca kawam ca jamono Yeesu. Lu tollu 80 kilomet ca sowu
suufu dëkku Sesare bu Filib la. Am na ñu yaakaar ne mooy tund wi ñu tudde Ermon walla
benn ci njobbaxtali tund yi ko wër. Tundu Ermon 22 kilomet ca penku kawu Sesare bu Filib
la. Te mu tiim dëkk ba lu ëpp 3. 300 meetar. 
566 Mc 17:3; Mk 9:4; Lu 9:33 Musaa: Yonent Yàlla Musaa yonent bu mag la woon. Moo
jiite bànni Israyil, bi ñu gàddaayee réewu Misra. Baayam, Amram la tudd te yaayam
Yokebedd (Ex 6:20). Amoon na ci jabaram, Sipora, ñaari doom yu góor: Gersom ak
Eliyeser (Ex 18:3-4). Jabaram waa Kuus la woon (Nu 12:1), maanaam benn waa Afrig bu
ñuul. Ca moom la Yàlla jaarale téere bi ñuy wax Tawreet, bu ëmb ndigalu Yàlla yi ñuy
wooye Yoonu Musaa. 
567 Mc 17:3; Mk 9:4; Lu 9:33 Ilyaas: Seetal leeral 103 (Yow 1:21, wàll 20, page 51). Ilyaas
moo fàttli yonent ya. Musaa moo fàttli yoon. 
568 Mc 17:5; Mk 9:7; Lu 9:34 niir wu leer: Moo nu fàttali leeru Yàlla ca tundu Sinayi (Ex
24:15); ak ga daj màggalukaay ba (Ex 40:34-35; Le 9:23,24; Nu 14:10; 16:19,42) ak ga
àndoon ak bànni Israyil ca màndiõ ma (Ex 14:20). Moo misaale jetaay Yàlla ak ni mu
aaree. 181Nettalib Yeesujegeñsi, laal léen naan: « Jógleen, buleen ragal dara. » Lu Bi baat ba waxee
ba noppi, Yeesu rekk des fa. Mc Noonu ñu xool ci kaw, waaye gisatuñu
kenn ku dul Yeesu rekk. Bi loolu amee ñu wàcc ca tund wa. Bi ñuy wàcc nag, Yeesu sant léen ne:
« Buleen nettali kenn li ngeen gis, ba kera Doomu nit ki569 dekki. » Mk Ñu
téye wax jooju ci seen biir, di sotteente xel, ba xam lu ndekkite looluy
tekki. Lu Taalibe ya noppi, baña nettali kenn ca jamono jooja la ñu gisoon. 
Mk Noonu taalibe yi laaj Yeesu: « Lu tax xutbakat yi Mc nag Mk di naan,
Ilyaas moo wara jëkka ñëw? » Yeesu ne léen: « Waaw, Mc dëgg la, MkIlyaas dina jëkka ñëw570, jubbanti lépp. Waaye itam lu tax bind nañu ne,
Doomu nit ki war na sonn lu bare571, ñu xeeb ko, dëddu ko. Waaye maa
ngi leen di wax ne, Ilyaas ñëw na, Mc te xàmmiwuñu ko, Mk te def nañu ko
la léen neex, ni ko Mbind mi waxe. Mc Noonu it dañoo nara sonal léegi
Doomu nit ki. » Ndax wax jooju nag, taalibe ya xam ne ci mbirum
Yaxya572 la léen doon wax. 80. Yeesu faj na xale bu rab jàpp (Mc 17:14-21; Mk 9:14-29; Lu 9:37-
43a)
Lu Ca suba sa Yeesu ak taalibe ya wàcce ca tund wa, Mk ba jege taalibe yi
[des], mu gis mbooloo mu bare wër léen, te ay xutbakat573 di werante ak
ñoom. Naka la mbooloo mi gis Yeesu, ñu waaru, daldi daw nuyu ko. 
Noonu Yeesu laaj léen: « Ci lan ngeen di werante ak ñoom? »
Mc Genn góor Lu xaacu ci biir mbooloo mi, Mc ñëw ci moom, sukk naan:
« Sang bi, yërëmal sama doom. Lu Maa ngi lay ñaan, nga seet sama doom,
ndaxte moom kepp laa am. Mc Ndaxte mu ngi say, di am coono bu metti. 569 Mc 17:9; Mk 9:9 Doomu nit ki: Seetal leeral 121 (Yow 1:51, wàll 22, page 58). 
570 Mc 17:10; Mk 9:11 Ilyaas moo jëkka ñëw: Yonent Yàlla Malasi bind na 400 at lu jiitu
Kirist ne:Xool-leen, dina leen yónni yonent Yàlla Ilyaas bala bésu Boroom biy ñëw,
di bés bu mag fees dell ak tiitaange. Dina jubale xoli baay yi ak doom yi, te
jubale xoli doom yi ak baay yi. Su dul loolu dina ñëw rëbb suuf si (Mal
4:5,6). 571 Mc 17:12; Mk 9:12 Doomu nit ki war na sonn lu bare: Seetal leeral 555 (Mc 16:21,
wàll 78, page 179). 
572 Mc 17:13 Yaxya mooy Ilyaas: Seetal leeral 22 (Lu 1:17, wàll 5, page 20). 
573 Mk 9:14 xutbakat: Seetal leeral 57 (Mc 2:4, wàll 12, page 36). 182Ñeenteelu at miMk Rab jàpp na574 sama doom, ba luuloo ko. Lu Léeg-léeg rab jàpp ko, mu
daldi yuuxu ca saa sa, rab wi di ko sayloo, gémmiñ gi di fuur, Mk muy
yéyu, ne jàdd. Lu Du faral di génn ci moom te dina ko sonal. Mc Indi naa ko
ci say taalibe, Lu ñaan [léen], ñu dàq ko, Mc waaye manuñu koo faj. »Noonu Yeesu ne: « Yéen niti jamono jii, yéen ñi gëmadi te dëng, ba kañ
laa wara nekk ak yéen, ba kañ laa leen di wara muñal? » Mu ne léen:
« Indil-leen ma xale bi fii. »
Mk Ñu indil ko ko. Bi xale bi gisee Yeesu nag, rab wi sayloo ko ci saa si,
mu daanu ci suuf, di xalangu, gémmiñ giy fuur. Yeesu laaj baay bi: « Lii kañ la ko dal? » Baay bi ne ko: « Li dale ci
ngoneem. Léeg-léeg rab wi bëmëx ko ci sawara, léeg-léeg mu bëmëx ko
ci ndox, ngir rey ko. Soo ko manee, yërëm nu te xettali nu. » Yeesu ne ko:
« Nga ne: “Soo ko manee,” ku gëm man na lépp. » Ci saa si baayu xale bi
wax ci kaw naan: « Gëm naa, dàqal ma sama ngëmadi. »Yeesu gis nag ne, mbooloo maa ngi daw, wërsi ko, mu daldi gëdd rab
wi575 nag ne ko: « Génnal ci moom, yaw rab wu luu te tëx, te bu ko
jàppaat; wax naa la ko. » Noonu rab wa daldi yuuxu, sayloo xale bi, génn. 
Xale bi ne nemm, mel ni ku dee, ba tax ñu bare ne: « Dee na. » Waaye
Yeesu jàpp loxoom, jógloo ko, xale bi daldi taxaw. Lu [Mu] daldi ko delloo
baayam. Ku nekk waaru na ndax màggug Yàlla. 
Mk Bi Yeesu duggee ci kër gi, taalibe yi laaj ko ci pegg: Mc « Lu tax nun
manunu woona dàq rab wi? » Yeesu ne léen: « Seen ngëm gu néew a tax. 
Ci dëgg maa ngi leen koy wax, su ngeen amee ngëm gu tuuti sax niw
peppu fuddën576, kon dingeen ne tund wii: “Jógeel fii, toxu fale577,” te dina
fa dem, ba dara du leen të. Mk Yu mel ni yii, ñaan ci Yàlla rekk a léen di
dàq. »81. Yeesu waxaat na ne, dina dee, dekki (Mc 17:22-23; Mk 9:30-32; Lu574 Mk 9:17; Lu 9:39 rab jàpp na: Seetal leeral 180 (Mk 1:23, wàll 33, page 80). 
575 Mc 17:18; Mk 9:25; Lu 9:42 mu gëdd rab wi: Seetal leeral 180 (Mk 1:23, wàll 33,
page 80). 
576 Mc 17:20 peppu fuddën: Seetal leeral 349 (Mc 13:31-32, wàll 52, page 124). 
577 Mc 17:20 toxal tund wa: Ca xalaatinu Yawut ya tund wa moo misaale jafe-jafe bu
mënul deñ. Gëm nañu ne reeni tund wa dem nañu fu xóot ca suuf ba tax tund wa mënu
toxu. Naka noonu ca seen waxin ‘randal aw tund’ moo tekki ‘def lu të’ walla ‘xettali walla
noot njàqare gu réy’. 183Nettalib Yeesu9:43b-45)
Lu Bi ñuy yéemu ci li mu doon def, Yeesu ne taalibeem ya: « Dégluleen bu
baax lii ma leen di wax: dinañu jébbal Doomu nit ki578 ci loxoy nit ñi. »
Mk Bi loolu amee ñu jóge fa, jaar ci diiwaanu Galile, Yeesu bëggul kenn
yég ko. Mc Bi ñuy wër diiwaanu Galile nag, Yeesu ne léen: « Léegi ñu
jébbal Doomu nit ki ci loxoy nit ñi; dinañu ko rey, mu dekki ca ñetteelu
fan ba. » Bi ko taalibe ya déggee, ñu am naqar lool. Lu Waaye taalibe ya
xamuñu kàddu googu. Yàlla dafa léen nëbb li muy tekki, ba ñu bañ koo
xam, te ñemewuñu koo laaj Yeesu. 82. Yeesu fey na warugaru kër Yàlla ga (Mc 17:24-27; Mk 9:33a )Anam yi: Lii xewoon na ci dëkku Kapernawum, gannaaw benn bésu Mucc. 
Ndaxte Yeesu nekkul ci dëkk bi ci jamono bi ñu dajalee warugar bi, mooy
jamono bu jiitu bésu Mucc ba. Ci atum tubaab 32 g. K. , bésu Mucc ba
weeru mars 14 la woon. 
Mc Gannaaw loolu Yeesu ak taalibe ya ñëw Kapernawum. Bi ñu fa àggee
nag, laajkati warugaru kër Yàlla ga579 ñëw ci Piyeer ne ko: «Ndax seen578 Mc 17:22 Doomu nit ki: Seetal leeral 121 (Yow 1:51, wàll 22, page 58). 
579 Mc 17:24 warugaru kër Yàlla ga: Ku nekk ca Yawut ya, ku am ñaar fukki at jëm kaw,
war naa fey genn-wàllu siikal bu jëm ca liggéeyu kër Yàlla ga. Maanaam ngir jënd sarax
ya, sunguf, diw, cuuraay, matt, defaraat yérey sarxalkat ya ak ñoom seen. Sarxalkat ya
feyuñu, tamit léeg-léeg xudbakat ya. 
Yàlla moo santoon bànni Israyil ca jamonoy yonent Yàlla Musaa, ku nekk ku am ñaar fukki
at jëm kaw, fey benn yoon genn-wàllu siikal, féetele ko ca liggéeyu xaymab ndaje ma (Ex
30:12-16). Mooy daanaka 5 garaamu xaalis. Ba noppi Neyemi ca jamono ja waa Yuda
ñibbisee ca njaam ga jóge Babilon, mu sant képp ku nekk fey at mu nekk ñetteelub siikal
bu jëm ca liggéeyu kër Yàlla ga (Ne 10:32-33). Ba noppi gannaaw jamono Makabe
warugar wa moo doon genn-wàllu siikal. 
Bind nañu téereb Macë gannaaw ga waa Room tasoon kër Yàlla ga ca atum tubaab 70
g. K. . Ca jamono jooju, nguuru Room moo nangu warugar woowu, yokk ko ba nekk
estateer, féetele ko ca liggéeyu màggalukaayu benn ca seeni yàlla ju tuddoon Yupiter ca
dëkku Room. 
Amoon werante ca jamono Yeesu diggante ñi wax ne yoonu Musaa dogal na benn yoon
rekk lañu wara fey warugaru kër Yàlla ga ak ñi wax ne at bu ne lañu ko wara fey. 
Daan nañu laaj warugar wa ca weeru Yawut ya wi ñi wax Adar ngir yóbbaale ko
Yerusalem ca màggalu bésu Mucc. Mooy weer wu jiitu bésu Mucc ga. Ca bés ba jëkk ca
Adar ñu yégle ca bépp dëkk ne warugar wa jot na. Ba noppi ca fukki fan ak juróom ci Adar
ba ñaar fukki fan ak juróom ñu ubbi ay néeg yu ndaw ngir nit ñi man nañoo ñëw fey seen
warugar. Gannaaw ñaar fukki fan ak juróom ca Adar nit ñi war nañoo dem Yerusalem ngir
fey ko. 184Ñeenteelu at mikilifa du fey posetu ñaari daraxma580 ngir warugar wi?» Piyeer ne leen:
«Aaõkay!» Ba ñu eggee kër ga nag, Yeesu jëkka wax ne Piyeer: «Waaw
lu ciy sa xalaat, Simoõ? Buuri àddina si, ñan lañuy laaj juuti walla
galag?581 Seeni doom walla ñi bokkul ci njaboot gi?» Piyeer tontu ko ne:
«Xanaa ñi bokkul ci kër gi. » Yeesu ne ko: «Kon doom yi nag mucc nañu
ci. Waaye bëgguma nu naqaral leen; kon demal sànni oos ca dex ga te nga
génne jën wa jëkka xëcc. Boo ubbee gémmiñam, dinga ca gis posetu
estateer582. Jël ko nag, jox leen ko ngir man ak yaw. »83. Jàng ci li jëm ci woyef ak mbaal (Mc 18:1-35; Mk 9:33b-10:1; Lu
9:46-50)Kan moo gëna màgg (Mc 18:1-5; Mk 9:33b-37; Lu 9:46-48)Anam yi: Njàng mi ci dëkku Kapernawum la ame woon. 
Lu Werante am ci biir taalibe yi, ñuy laajante kan moo gëna màgg ci ñoom. 
Mk Bi nga xamee ne egg nañu dëkku Kapernawum583, te dugg ci kër gi, Mcca waxtu woowu taalibe ya ñëwoon nañu ci Yeesu, laaj ko: « Kan mooYawut ya sañuñu defare posetu xaalis ca suufu nguuru Room. Ndegam siikal ya ñu defare
woon ca xaalis ca dëkku Tir ñoo doon gëna raxul ca poseti xaalis ya, dogal nañu ne ak
loolu lañu wara fey seen warugar. Warugar wa genn-wàll siikal la woon lu tollu ñaari
daraxma. Waaye poset boobu dafa woon xawa néew ca jamono Yeesu. Naka noonu ñaari
nit daan nañu boole seen warugar, feyandoo ko ak siikal bu Tir. Diisaayam 14,2 garaam
la. Poset bi nataalu yàllay Tir la yor. Naka noonu Yawut yu tedd bañ nañu leena yore. Moo
tax ñu am weccikat ya ca kër Yàlla ga. 
580 Mc 17:24 posetu ñaari daraxma: Didaraxmon la tudd. Xaalisu waa Gereg la woon. 
Dayoom ñaari daraxma bu Atig la, maanaam daanaka lu ñu feyoon liggéeykat bu xareñ
ngir ñaari fanu liggéey. 
Daraxma, xaalis la woon; maanaam, poset bi waa Gereg ñi defare ci xaalis. Amoon na ay
dëkk yi ko defar waaye yu gëna siiw mooy daraxma Atig yi ñu defaroon ci dëkku Aten. 4,3
garaam la diisoon. Moo doon xaalisu Ërob te dafa siiwoon ci Asi itam. 
581 Mc 17:25 juuti walla galag: Jamono jooju wuute na ak sunu jamono. Buur ya daan
nañu laaj juuti walla galag ca ña ñu nootoon, du ca jaambur ya. Amoon na werante ci biir
mbooloom ñi gëm ca jamono ji ñu bind Macë. Ndax war nañoo fey nguuru Room warugar
wa jëm ca màggalukaay Yupiter walla déet? Jukki bi moo tontu ak li Yeesu waxoon. Mucc
nañu ndaxte ay doomu Yàlla lañu waaye ba tey ñu fey ko ngir bañ léena naqaral. 
582 Mc 17:27 estateer: Posetu xaalisu Gereg ya la woon. Amoon na ay dëkk yi ko defar,
dayoom bu ne wuute ak moroomam. Dayog estateer bu Piyeer fekkoon moo doon ñeenti
daraxma bu Atig, maanaam daanaka lu ñu feyoon liggéeykat bu xareñ ngir ñeenti fanu
liggéey. Ci dëkku Tir walla Ancos lañu ko defare. 
583 Mk 9:33 Kapernawum: Seetal leeral 126 (Yow 2:12, wàll 23, page 60). 185Nettalib Yeesugëna màgg ci nguuru Yàlla mi nekk ci kaw? » Lu Yeesu mi xam seen
xalaat, Mk laaj léen ne: « Lu ngeen doon waxtaane ci yoon wi? » Waaye ñu
ne cell, ndaxte ñu ngi fa doon werante, ba xam ku gëna màgg ci ñoom. Noonu Yeesu toog, woo fukki taalibe ya ak ñaar ne léen: « Ku bëgga jiitu,
na topp ci gannaaw ñépp te nekk surgab ñépp. » Bi ko Yeesu waxee, mu
jël xale, indi ko ci biir géew bi, Lu teg [ko] ci wetam Mc ne léen: « Ci dëgg
maa ngi leen koy wax, su ngeen waññikuwul ci Yàlla, ba mel niy xale,
dungeen dugg mukk ci nguuru Yàlla Aji Kawe ji. Kuy suufeelu nag, ba
mel ni xale bii, kooku mooy ki gëna màgg ci nguuru Yàlla Aji Kawe ji. »
Mk Ba noppi, [mu] leewu [xale bi] naan: « Ku nangu xale bu mel ni bii ci
sama tur, man mii nga nangu; te ku ma nangu, du man mii sax nga nangu
waaye ki ma yónni, Lu ndaxte ki gëna woyof ci yéen ñépp, kooku moo
gëna màgg. »Waa juy dàq ay rab (Mk 9:38-41; Lu 9:49-50)Lu Bi loolu amee Yowaana jël kàddu gi ne: « Kilifa gi, danoo gis nit kuy
dàq ay rab584 ci sa tur, nu tere ko ko, ndaxte bokkul ci nun. » Mk Waaye
Yeesu ne ko: « Buleen ko tere, ndaxte kenn manula def kéemaan ci sama
tur, ba noppi di ma xarab. Ku nu sotul, far na ak nun. Ci dëgg maa ngi
leen koy wax, koo xam ne kii may na leen kaasu ndox rekk, ndax yéena
ngi bokk ci man Kirist, kooku du ñàkk yoolam mukk. »Ñi yóbbe nit bàkkaar (Mc 18:6-9; Mk 9:42-50)Mc « Waaye ku yóbbe bàkkaar kenn ci ñi gëna tuuti ñi ma gëm, li gën ci
moom mooy ñu takk doj wu réy585 ci baatam, sànni ko ca fa gëna xóot ca
géej ga586. « Yaw àddina, dinga torox ndax say fiir yiy yóbbe nit bàkkaar. 
Fiir manta ñàkk, waaye toroxte dal na nit ki koy lal. Boo xamee ne sa loxo584 Mk 9:38; Lu 9:49 dàq rab: Seetal leeral 180 (Mk 1:23, wàll 33, page 80). 
585 Mc 18:6; Mk 9:42 doj wu réy: Mooy doju wolukaay. Mbaam moo ko xëccoon. 
Diisaayam, ay fukki kilo ba ay téeméeri kilo la woon. 
586 Mc 18:6; Mk 9:42 sànni ko ci géej: Nguuru Room daan nañu rey nit ñi noonule
léeg-léeg. Yawut ya musuñu koo def. Laab ca géej musiba bu réy la ca xalaatu Yawut ya. 
Amul woon lu ñu gëna ragal ndaxte kenn mënul léena suul, mooy dee gu gëna bon. Ragal
nañu sax géej ga. Ajana moo fenn fu amul géej (Pe 21:1). 186Ñeenteelu at mimbaa sa tànk mu ngi lay yóbbe bàkkaar, dagg ko, sànni ko fu sore587. 
Ndaxte nga lafañ walla ñàkk loxo te dugg ci dund gu wóor gi, moo gën ci
yaw, nga am ñaari loxo walla ñaari tànk, te ñu sànni la ci sawara su dul
fey mukk588. Boo xamee ne sa bët mu ngi lay yóbbe bàkkaar, luqi ko,
sànni ko fu sore. Ndaxte nga patt te dugg ci dund gu wóor gi, moo gën ci
yaw, nga am ñaari bët, te ñu sànni la ci sawara. Mk Foofa: “Sax ya duñu
dee mukk589, te sawara sa du fey. ”Ñépp sawara lañu léen di xorome590. Xorom lu baax la, waaye bu sàppee591, nan lañu koy delloo cafkaam?Amleen xorom592 te ngeen jàmmoo. »Bul xeeb ñi tuuti (Mc 18:10-20)Mc « Te it wottuleena xeeb kenn ci ñi gëna tuuti, ndax kat seeni
malaakaa593 ngi sax ci jataayu sama Baay bi nekk ci kaw. Maa leen wax587 Mc 18:8-9; Mk 9:43-47 dagg loxo walla tànk walla luqi bët: Waxin rekk la. Diine
Yawut ya sib ñi làggil seen bopp. 
588 Mc 18:8-9; Mk 9:43-47 sawara su dul fey mukk: Amoon na ca wetu Yerusalem aw
xur wu ñu wax xuru Inom. Ca jamono buur ya amoon na ay Yawut yu doon lakk seeni
doom ngir tuur wi ñuy wax Moleg. Buur ba Yosiya sobeel na ko ngir kenn dootu fa ko def
(2Ki 23:10). Gannaaw ga ñépp daan na sànni seen mbalit ba ca jamono Yeesu sax. Guddi
ak bëccëg mu lakk. Naka noonu mu misaale sawara su dul fey mukk, ak mbugal gu sax
ba fàww. 
589 Mk 9:48 sax ya duñu dee mukk: Ñooy sax yu lekk médd. Gis nañu xalaat bi ca Isa
66:24. Moo misaale lu nëb ak yàqute. 
590 Mk 9:49 sawara lañu léen di xorome: Mooy bu jëkk ca ñetti wax yu bokkul lu dul ñu
jëm ca xorom. Am na xalaat yu bare ca li wax bii bëgga wax, lu tekki ne kenn déggu ko. 
‘Ñépp’ man naa nekk ñi gëm walla ñi gëmul walla ñépp ñépp. Yoonu Musaa moo santoon
Yawut ya ñu xorom seen sarax. Moo tax Yàlla nangu ko (Le 2:13; Eze 43:24). Xorom
mooy lu safal ñam, walla lu dencal, walla lu sellal. ‘Safara’ mooy lu sellal, walla lu setale
(Mal 3:2-3; 1Ko 3:13; 1Pi 1:7), walla lu lakk ba mu jeex (Yt 10:27; 12:29; Pe 18:8). 
591 Mk 9:50 xorom bu sàppee: Seetal leeral 191 (Mc 5:13, wàll 35, page 84). 
592 Mk 8:50 amleen xorom: Seetal itam Ko 4:6. 
593 Mc 18:10 seen malaaka: Yawut ya gëm nañu ne ku nekk amoon na am malaaka mu
ko aar. Gëm nañu ne itam malaaka ya gëna kawe doõõ man nañoo dugg ca jetaayu Yàlla. 
Waruñu xeeb ki gëna tuuti ndegam malaaka yu gëna am solo muy dox digganteem ak
Yàlla. 
Yàlla moo sàkkoon malaaka ya. Malaaka yépp ay xel lañu rekk yuy liggéeyal Yàlla, mu di
léen yónni ñuy dimbali nit (Yt 1:14). Yàlla yónni na malaaka ya ca Ajara (Ge 16:6-14),187Nettalib Yeesuloolu. 
594« Luy seen xalaat ci lii? Su fi amoon nit ku am téeméeri xar595, te benn
ci ñoom réer, lu muy def? Ndax du bàyyi ca parlukaay ba juróom ñeent
fukki xar ya ak juróom ñeent, te dem wuti ma réer? Bu ko gisee, mbég mi
mu am ci moom mooy ëpp mbég, mi mu am ci juróom ñeent fukki xar ya
ak juróom ñeent ya réerul. « Noonu it seen Baay bi nekk ci kaw bëggul kenn ci ñi gëna tuuti sànku. « Te lii itam, bu sa mbokk defee bàkkaar, demal yedd ko, yéen ñaar rekk. 
Bu la dégloo, kon gindi nga sa mbokk. Waaye bu la dégluwul, àndal ak
kenn mbaa ñaar, ngir mbir mi dëggu ci li ko ñaar walla ñett seede596. Bu
léen dégluwul ñoom itam, wax ko mbooloom ñi gëm. Bu dégluwul
mbooloo ma nag, nga teg ko ni ku gëmul Yàlla mbaa ab juutikat597. Ci
dëgg maa ngi leen koy wax, lépp lu ngeen yeew598 ci àddina, dees na ko
yeew ci asamaan, te lépp lu ngeen yiwi ci àddina, dees na ko yiwi ci
asamaan. Ibraayma (Ge 22:9-12); Yanqóoba (Ge 32:1-2); Musaa (Ex 3:2); Balaam (Nu 22:21-35);
Sedeyon (Jud 6:11-24); Manoxa baayu Samson ak jabaram (Jud 13:2-21); Sakari baayu
Yaxya (Lu 1:11-20); Maryaama ndeyu Yeesu (Lu 1:26-38); Filib (Jëf 8:26); Korney (Jëf
10:3-7) ak Paul (Jëf 27:23). Malaaka ya musal nañu Loot (Ge 19:1-22) ak Piyeer (Jëf
12:5-11). Yàlla yónni na ay malaaka ngir tas dëkki Sodom ak Gomor (Ge 19:1-22); àtte
Yerusalem (2Sa 24:15-17; 1Ch 21:15-30); te rey xare Asiri ba (2Ch 32:21). 
Man nañu feeñ te niroo nit (Yt 13:2). 
594 Mc 18:10-14 léebu xar mu reer: Anamu léebu bii wuute ak léebu xar mu réer ma ci
Luug 15:1-7. Léebu bii dafa wax ca mbokk mu gëm Kirist mi dugg ci bàkkaar. Luug dafa
wax ca ñi gëmul di reer. 
595 Mc 18:12 càmm: Téeméeri xar moo doon coggal gu yem. Fu ñu daan sàmm màndiõ
ma la. Xunti ya ak tund ya bare nañu, te ñax néew. Naka noonu xar ya daan nañu doxantu
ngir wuti ñax ba reer. Su fekkee ne menn xar reer te amul seede, walla ñu sàcc ko, sàmm
bi wara delloo boroomam. Su rabu àll fàddee ko, mu wara indi li ci des, muy firnde ngir mu
baña fey dara (Ex 22:10-15). Moo tax su benn réeree, sàmm ya daan nañu bàyyi ya des
ak beneen sàmm, dem seeti ko ba fekk ko. Aayoon nañu lool ci topp tànki xar. Bu ko
fekkee, ñu gàddu ko, yóbbu ko kër ga. Seetal itam leeral 526 (Yow 10:2, wàll 75, page
172). 
596 Mc 18:16 ñaar walla ñett seede: Ñaar walla ñetti seede la yoonu Musaa soxla woon
laata ñu àtte nit (De 17:6-7; 19:15). 
597 Mc 18:17 ku gëmul Yàlla mbaa ab juutikat: Ñooy ñu Yawut ya daan àtte ñu gëna
bon. Seetal leeral 90 (Lu 3:12, wàll 16, page 47). 
598 Mc 18:17 yeew . . . yiwi: Aaya bi dafa wax ca sañ-sañ bi mbooloom ñi gëm am ngir àtte
ñi tooñ. Yeew mooy teg tooñ. Yiwi mooy baal tooñ. 188Ñeenteelu at mi« Maa ngi leen koy wax it, bu ñaar ci yéen déggoo599 ci àddina, ngir ñaan
lu mu mana doon, sama Baay bi nekk ci kaw dina leen ko may. Ndaxte fu
ñaar walla ñetti nit booloo ci sama tur, maa ngi ci seen biir. »Mbaalug bàkkaar yi (Mc 18:21-35)Mc Noonu Piyeer ñëw ci Yeesu, laaj ko: « Boroom bi, bu ma sama mbokk
tooñee, ñaata yoon laa ko wara baal? Xanaa ba ci juróom ñaari yoon?600 »
Yeesu ne ko: « Waxuma la ba ci juróom ñaari yoon, waaye ba ci juróom
ñaar fukki juróom ñaari yoon. « Loolu moo tax nguuru Yàlla Aji Kawe ji dafa mel ni buur bu bëgga
waññ alalam ak ay jaraafam. Ba mu tàmbalee waññ nag, ñu indil buur ba
ku ko ameel ay milyoõ yu baree bare601, waaye jaraaf ja amul lu mu feye. 
Kon nag sangam santaane, ñu jaay ko moom ak soxnaam602 ak ay doomam
ak lépp lu mu am, ngir fey bor ba. Kon jaraaf ja daanu ciy tànkam ne ko:
“Muñal ma, dinaa la fey lépp. ” Noonu sangam yërëm ko, bàyyi ko, baal
ko bor ba. « Bi loolu amee jaraaf ja génn, gis benn moroomu jaraafam bu ko ameel
ay junni. Mu daldi ko jàpp, poñe ko ne ko: “Fey ma li nga ma ameel. ”
Kon moroomam daanu ci suuf, ñaan ko ne: “Muñal ma, dinaa la fey. ”
Waaye moom nanguwu ko, mu dem, tëj ko kaso, ba kera mu fey li mu ko
ameel. « Bi ay moroomam gisee loolu nag, ñu am naqar wu réy, daldi dem, xamal599 Mc 18:19,20 ñaar déggoo . . . ñett booloo: Aaya yi dañuy wax ba tey ca yaru
mbooloom ñi gëm. 
600 Mc 18:22 juróom-ñaari yoon: Xutbakat ya daan nañu jàngale ne bu nit teyee di def
bàkkaar man nañu leen baal ñetti yoon waaye du ñeent. Piyeer xam na ne weesu na loolu
fu sore bi mu indee juróom ñaari yoon. Bi Yeesu waxee juróom ñaar fukki juróom ñaari
yoon waxin bu tekki ne amul app. 
601 Mc 18:24 ay milyoõ yu baree bare: Yeesu waxoon na ne fukki junniy talaõ. Loolu moo
lu ñu fey ngir 275,000 atu liggéey! Talaõ xaalis la. Mooy xaalis bu gëna am dayo. Te fukki
junni moo doon lim bu gëna rey ci làkku Gereg. Naka noonu xaalis bu weesu dayo la. 
Galagu Yude, Samari ak Idume lépp 600 talaõ rekk la woon. Galag gu Erodd Antipas jot
ca Galile ak Pere lépp 200 talaõ la woon. Fukki junniy talaõ moo ëpp fuuf xaalis bi amoon
ca réew ma! Jaraaf ja, li ko buur ba baaloon ëpp na li ko moroomam ameel 500,000 yoon!
602 Mc 18:25 jaay ko moom ak soxnaam: Aada Gereg ak Room la. Yoonu Musaa tere na
ñu jaay nit walla jabaram walla doomam ndax bor. Te njëgu jaam lu gëna réy ca jamono
benn talaõ la woon. Lu gëna woor benn talaõ manoon na jënd 20 jaam. 189Nettalib Yeesuseen sang li xew lépp. Sang ba nag woolu jaraaf ba ne ko: “Yaw jaraaf ju
soxor nga! Baal naa la sa bor bépp, ndaxte tinu nga ma. Lu tax yaw itam
yërëmoo sa moroom, ni ma la yërëme?” Noonu sang ba mer, jébbal ko ñiy
fitnaale ca kaso ba603, ba kera muy fey li mu ko ameel lépp. « Noonu la leen sama Baay bi ci kaw di def, bu ngeen baalul ku nekk seen
mbokk ak xol bu sedd. »603 Mc 18:34 ñiy fitnaale ca kaso ba: Waa Room ak Gereg ya daan nañu fitnaal ñi
nekkoon ca kaso. 190Ñeenteelu at miSaar 14. Yeesu wër na dëkk yi ci Galile, Samari, Pere ak
JudeAnam yi: Ci diiru ay weer la Yeesu wër ci dëkk yi ci diiwaani Galile,
Samari, Pere ak Jude. 84. Yeesu sigiñu na ci dem Yerusalem. (Mc 8:19-22; Lu 9:51-62)
Lu Bi jamono ji jegeñsee, ji Yeesu waree jóge àddina dem asamaan, mu
sigiñu ci dem Yerusalem. Noonu mu yebal ay ndaw, ñu jiitu ko. Ñu dem nag, dugg ci ab dëkk ci
diiwaanu Samari604, ngir wutal ko fa fu mu dal. Waaye waa dëkk ba
nanguwuñu ko, ndaxte mi ngi jublu woon Yerusalem. Bi taalibe yi tudd
Saag ak Yowaana gisee loolu, ñu ne: « Boroom bi, ndax dangaa bëgg nu
ne, na sawaras asamaan dal ci seen kaw605, faagaagal léen? » Waaye
Yeesu walbatiku, yedd taalibe ya, ba noppi ñu daldi dem wuti beneen
dëkk. Bi ñuy dem, am ci yoon wi Mc benn xutbakat606 daldi ñëw ci moom ne ko:
« Kilifa gi, dinaa la topp607 fépp foo jëm. » Waaye Yeesu ne ko: « Till yi
am nañu seeni kàmb, te picci asamaan am nañu ay tàgg, waaye Doomu nit
ki amul fu mu noppal boppam608. »
Lu Yeesu ne keneen: « Toppal ci man. » Waaye kooku ne ko: « Sang bi,604 Lu 9:52-53 dëkku Samari: Yawut ya ak waa Samari ya daan nañu sibante. Ab Yawut
ku fonk diineem du dal mukk ca dëkki Samari, te ñu gis ku ko def dina léen jaaxal. Waa
Samari daan nañu saaga Yawut yu jaar Samari ngir dem Yerusalem. Seetal itam leeral
145 (Yow 4:4, wàll 28, page 68) ak leeral 149 (Yow 4:7, wàll 28, page 69). 
605 Lu 9:54 sawaras asamaan dal ci seen kaw: Yàlla tontu na ca ñaanu yonentam Ilyaas,
di wàcce sawara ca kaw saraxam (1Ki 18:36-38). Mu wàcce ko itam ca kaw ñaari
mbooloom xare mu buuru Israyil yónni woon. Mu nekk amoon 50 dag ya. Ca jamono jooju
buuru Israyil Samari la dëkkoon (2Ki 1:9-12). 
606 Mc 8:19 xutbakat: Seetal leeral 57 (Mc 2:4, wàll 12, page 36). 
607 Mc 8:18; Lu 9:57 dina la topp: Taalibe ya daan nañu tànn seen sëriñ. Waaye Yeesu
toppul aada ja. Mu tànn ci boppam ñi mu bëggoon ñu topp ko. 
608 Mc 8:20; Lu 9:58 amul fu mu noppal boppam: Yeesu moomul kër, te moom ak ñi ko
topp soxlaal nañu ñeneen ngir seen dund. Teraanga amoon na solo waaye ba tey daan
nañu xeeb ñoom ña doon dunde noonu. 191Nettalib Yeesumay ma, ma jëkka dem suuli sama baay609. » Mc Yeesu ne ko: « Toppal ci
man te bàyyi ñi dee, ñu suul seeni néew. Lu Yaw demal, yégle nguuru
Yàlla. »Keneen ne ko: « Sang bi, dinaa la topp, waaye may ma, ma jëkka tàgguji
sama waa kër. » Yeesu ne ko: « Kuy ji, di geestu, yeyoowula liggéey ci
nguuru Yàlla. »85. Yeesu yónni na ay ndaw (Mc 11:20-30; Lu 10:1-24)Lu Gannaaw loolu Boroom bi tànn na yeneen juróom ñaar fukki taalibe ak
ñaar610, yebal léen, ñu ànd ñaar ak ñaar, jiituji ko ca dëkk yépp ak ca bérab
yépp, ya mu naroona dem moom ci boppam. Mu ne léen: « Ngóob mi
yaatu na, waaye liggéeykat yi barewuñu. Ñaanleen nag Boroom ngóob mi,
mu yebal ay liggéeykat, ñu góob toolam. Demleen! Maa ngi leen di yónni,
mel ni ay mbote ci biir ay bukki. Buleen yor xaalis walla mbuus walla ay
dàll. Buleen nuyu kenn ci yoon wi. « Kër gu ngeen mana dugg, nangeen jëkk ne: “Na jàmm wàcc ci kër gi. ”
Bu fa nitu jàmm nekkee, seen yéene dina ko indil jàmm. Lu ko moy, seen
yéene dina délsi ci yéen. Dal-leen ca kër googa, tey lekk ak a naan lu ñu
leen di jox, ndaxte liggéeykat yelloo na jot peyam. Buleen dem nag kër ak
kër. « Dëkk bu ngeen mana dugg, te waa dëkk ba teeru leen, lu ñu leen jox,
lekkleen ko. Nangeen wéral jaragi dëkk ba, te ngeen ne léen: “Nguuru
Yàlla611 jegesi na leen. ” Waaye bu ngeen duggee ci dëkk te teeruwuñu609 Mc 8:21; Lu 9:59: dem suuli sama baay: Teral sa waajur bi mu deeye bokkoon na ca
warugar wu gëna am solo ca Yawut ya. Ëppoon na solo sax lu war ci diine. Bi ñu suuloon
seen waajur ba noppi, daan nañu ko jooy ak seeni bokk. Ci diiru benn ayu-bés kenn gisu
léen ndaxte ñu làqu ca biir kër ga. Naka noonu xam nañu ne baayu taalibe ba soogula
dee. Gannaaw menn at, taaw bi dellusi, sulli yax ya, teg léen ci biir menn ndab, ba noppi
dencaat léen ci bàmmeelub maam ya. Gëmoon nañu ne suux wuy nëb dindi na bàkkaaru
ndem-si-Yàlla ji. 
Su baayam gaañu woon ba noppi am diggante ay ayu-bés ak menn at laata ñu dencaat
i yaxam. Waaye bi taalibe ba laajoon Yeesu mu may ko mu dem suuli baayam, man naa
nekk tekkiwul ne baayam gaañu na ba noppi. Waxin la woon, bu tekki ne mu wara matal
lu war ca baayam ba mu dee, fekk ne baay moo dund ak wér gi yaram ba tey te warula
dee ca ay at yu bare. 
610 Lu 10:1 juróom ñaar fukki taalibe ak ñaar: 72 mooy ñaata xeet yu amoon ci àddina
si (Ge 10). 
611 Lu 10:9 nguuru Yàlla: Seetal leeral 84 (Mc 3:2, wàll 16, page 45). 192Ñeenteelu at mileen, demleen ca mbedd ya te ne léen: “Seen pëndu dëkk, bi taq ci sunuy
tànk sax, noo ngi koy faxas612, ngir seede leen seen réer. Waaye nag
xamleen ne nguuru Yàlla jegesi na. ” Maa ngi leen koy wax, Mc keroog bés
pénc ma, Lu waa Sodom613 ñooy tane dëkk boobu. »
Mc Gannaaw loolu Yeesu daldi gëdd dëkk, ya mu defe woon la ëpp cay
kéemaanam, ndaxte tuubuñu seeni bàkkaar. Mu ne: « Dingeen torox, yéen waa Korasin614 ak waa Betsayda615, ndaxte
kéemaan yi ma def ci yéen, bu ñu léen defoon ci dëkku Tir walla ci dëkku
Sidon616, kon réccu nañu bu yàgg, xëppoo dóom, sol saaku617. Waaye maa
ngi leen koy wax, keroog bés pénc ma Tir ak Sidon ñoo leen di tane. « Te yaw dëkku Kapernawum618, ndax dees na la yékkati bu kawe?
Déedéet, dees na la daane bu suufe. Ndaxte kéemaan yi ma def ci yaw, bu
ñu léen defoon ci dëkku Sodom, kon mu nekk ba tey. Waaye maa ngi leen
koy wax, keroog bés pénc ma Sodom moo lay tane. 
Lu « Ku leen déglu, déglu na ma; ku leen bañ, bañ na ma. Te ku ma bañ,
bañ na ki ma yónni. »Juróom ñaar fukki taalibe yi ak ñaar délsi, fees ak mbég te naan:
« Boroom bi, rab yi sax déggal nañu nu ndax sa tur. » Yeesu ne léen:
« Maa ngi doon séen Seytaane wàcce asamaan ni sawaras melax. Gis
ngeen, jox naa leen sañ-sañu joggi ci jaan yi ak ci jiit yi619, daan dooley
bañaale bi, te dara du leen mana gaañ. Moona li leen rab yi déggal, bumu612 Lu 10:11 faxas seen pëndu tànk: Seetal leeral 391 (Mc 10:14, wàll 58, page 135). 
613 Mc 11:23; Lu 10:12 waa Sodom: Seetal leeral 392 (Mc 10:15, wàll 58, page 136). 
614 Mc 11:21 Korasin: Dëkk la woon ca kaw ab tund, ci diiwaanu Galile ca wetu dexu
Galile. Nekkoon na 3 kilomet digganteem ak Kapernawum. Seetal kart 1 G6. Yaakaar
nañu ne mooy gent bi tudd tey jii Keraase (Kirbet Kerazeh). Déndu gent bi 10 ektaar la
tollu. Soo nekkee ca Korasin man ngaa gis dekki Kapernawum ca penku suuf ak Betsayda
6 kilomet ca penku. 
615 Mc 11:21 Betsayda: Seetal leeral 116 (Yow 1:44, wàll 22, page 56). 
616 Mc 11:21 Tir ak Sidon: Seetal leeral 268 (Mk 3:8, wàll 43, page 104). 
617 Mc 11:21 xëppoo dóom, sol saaku: Ca jamono yu weesu taraxlaayoo ab saaku te
sottikoo suuf walla dóom ci seen kaw bopp màndarga la woon ngir wone seen naqar. 
Daan nañu ko def bu ñu réccoo ca seeni tooñ, walla jooyee ku gaañu. Ràbb nañu saaku
ak kawari bëy. 
618 Mc 11:23 Kapernawum: Seetal leeral 126 (Yow 2:12, wàll 23, page 60). 
619 Lu 10:19 joggi ci jaan yi ak ci njiit yi: Jaan ya ak njiit ya daan nañu misaale musiba
gu mata moytu (De 8:15). Ca Ps 91:13 joggi ci jaan moo wone ni leen Yàlla aare. 193Nettalib Yeesutax ngeen bég, waaye bégleen ndax li ñu bind seen tur ci asamaan620. »Ca saa soosu Xel mu Sell mi621 feesal Yeesu ak mbég, mu daldi ne: « Yaw
Baay, Boroom asamaan ak suuf, maa ngi lay sant ci li nga nëbb yëf yii ñi
am xam-xam ak ñi am xel, te xamal léen gone yi. Waaw, Baay, ndaxte
looloo la neex. »Yeesu teg ca ne: « Sama Baay jébbal na ma lépp, te kenn manula xam,
man Doom ji, maay kan, ku dul Baay bi; kenn manula xam it kan mooy
Baay bi, ku dul man Doom ji, ak ku ma ko bëgga xamal. 
Mc « Ñëwleen ci man, yéen ñépp ñi sonn te diis, dinaa leen may noflaay. 
Jébbaluleen ci man te jàng ci man, ndaxte lewet naa te woyof, te dingeen
am noflaay ci seen xol. Ndaxte sama kilifteef lewet na te sama yen
diisul. »
Lu Gannaaw bi mu waxee loolu, Yeesu walbatiku ca taalibe ya ne léen
ñoom rekk: « Ñi seeni bët di gis li ngeen di gis, am nañu mbég. Ndaxte
maa ngi leen koy wax, yonent yu bare ak buur yu bare bëggoon nañoo gis
li ngeen di gis, waaye gisuñu ko, te dégg li ngeen di dégg, waaye dégguñu
ko. »86. Nit ku baax, ku dëkk Samari (Lu 10:25-37)Lu Noonu benn xutbakat622 daldi jóg, ngir fexee fiir Yeesu ne ko: « Kilifa
gi, lan laa wara def, ba am dund gu dul jeex?623 » Yeesu ne ko: « Lu ñu
bind ci yoonu Musaa? Lan nga ciy jàng? » Nit ka ne ko: « “Nanga bëgg
Yàlla sa Boroom ak sa xol bépp ak sa bakkan bépp, sa kàttan gépp ak sa
xel mépp,”624 te it: “Nanga bëgg sa moroom, ni nga bëgge sa bopp. ”625 »
Yeesu ne ko nag: « Li nga wax dëgg la. Boo defee loolu, dinga dund ba
fàww. » Waaye xutbakat ba bëggoona am aw lay, ne Yeesu: « Kan mooy620 Lu 10:20 bind seen tur ci asamaan: Dëkk yu mag daan nañu bind turi ñi bokk dëkk
ba. Ca Mbind yonent yi bind nañu ca téereb dund ay yoon yu bare (Ex 32:32–33; Ps
69:28; 87:6; Isa 4:3; Dan 12:1; Mal 3:16–17; Fb 4:3; Yaw 12:23; Pe 3:5; 13:8). 
621 Lu 10:21 Xel mu Sell mi: Seetal leeral 25 (Lu 1:35, wàll 6, page 24). 
622 Lu 10:25 xutbakat: Seetal leeral 57 (Mc 2:4, wàll 12, page 36). 
623 Lu 10:25 dund gu dul jeex: Seetal leeral 5 (Yow 1:4, wàll 2, page 13). 
624 Lu 10:27: Jukki na ko ca De 6:4-5. 
625 Lu 10:27: Jukki na ko ca Le 19:18. 194Ñeenteelu at misama moroom nag?626 »Yeesu ne ko: « Dafa amoon nit ku jóge woon Yerusalem, jëm Yeriko627
628. Ay sàcc dogale ko, futti ko, dóor ko ba muy bëgga dee, dem bàyyi ko
fa. Faf ab sarxalkat629 jaar ca yoon wa, séen nit ka, teggi. Benn waay it bu626 Lu 10:29 Kan mooy sama moroom: Ca xalaatu Yawut ya, ab Yawut rekk mooy seen
moroom. 
627 Lu 10:30 Yeriko: Dëkk la, ci xuru dexu Yurdan lu tollook 8 kilomet ca bëj-gànnaaru
Géeju xorom ga. Dàkkentale nañu ko dëkku tiir. Bokk na ca dëkk yu ñu jëkka sampoon
ci àddina si. 28 kilomet ca penku-kawu Yerusalem la nekk. Yeriko, ndajem-yooni jaaykat
yu jaar àddina si la woon itam. Ca wetu dëkk ba am na benn jàllu, maanaam bérab fu dex
ga xóotul ba nit ñi soxlawuñu gaal ngir jàll. Naka noonu Yeriko nekkoon na bunt ngir ña
bëgga dugg réewu Yude, walla dem Yerusalem, jóge penku dexu Yurdan. Ca wetam am
na benn bëtu ndox, mooy bëtu Alyaasa (2Ki 2:21-22), bu balle 4500 liitar ndox minit be
nekk. Klimaa ba neex na lool. Suufam ca tool ya nangu na. 
Dëgg-dëgg dëkk bu ñu wax Yeriko nekkoon ca ay berab yu wuute. Tas nañu ko ay yoon
yu bare. Leeg-leeg ñu tabaxaat ko ca kaw ngent bu ko jiitu. Leeg-leeg ñu sampaat ko
feneen. 9. 000 at lu jiitu jamano Kirist lañu jëkka sampoon Yeriko. Bànni Israyel tas na dëkk
ba bi ñu duggoon réew mi leen Yàlla digoon (Jos 6:1-27). Waa Babilon tas na dëkk ba bi
ñu ñëwoon noot réewu Yuda 600 at j. K. . Sirus, buuru Pers sampaat na ko lu tollu ñaari
kilomet ca bëj-saalumu ngentu Yeriko may ko Yawut ñu jóge Babilon. Alegsàndar bu Mag
nangu na ko atum tubaab 336 j. K. . Ca jamono nguuru Room buur bu jigéen Misra,
Kaleyopatërë, moo ko moom. Mu luwe ko Erodd bu Mag. Gannaaw ga Kaleyopatërë xaru,
Ogust Sesaar may na ko Erodd bu Mag daanaka atum tubaab 30 j. K. . Erodd def na ko fu
mu dëkk ca jamanoy sedd. Mu tabax fa ñetti kër yu rafet. Genn ca ñoom 3 ektaar la toolu. 
Te ay mbànd ngir féey, menn mu am xootaayu 3 metaar ak guddaayu 90 metaar bokk na
ci kër yooyu! Mu tabax fa itam tata, ay yoonu ndox, ab powukaay, benn estaad ngir
dawante fas. Ca jamono Yeesu boroom alal daan nañu fa dëkk. Amoon na itam ay
sarxalkat ak nit ñu soqikoo ca giiru Lewi ñu dëkk Yeriko, di liggéey Yerusalem. Samp nañu
dëkk bu ñu tudd tey ji Yeriko ñaari kilomet ca penku dëkk bi Yeesu xamoon 400 at
gannaaw Kirist. Seetal kart ???. 
628 Lu 10:30 yoon diggante Yerusalem ak Yeriko: Yoon wu nit ragal la. Yerusalem dafa
nekk ca kaw ay tund, 750 meetar ca kaw niwo géej. Yeriko dafa nekk ca xur, 260 meetar
ca suufu niwo géej. Naka noonu ku dox tànk Yeriko ba Yerusalem dafay yéeg lu tollu junni
meetar ca 28 kilometu yoon wa. Yéeg bu metti la. Mooy doxub juróom benn ba juróom
ñetti 8 waxtu. Yoon wa moo wëndéelu ca màndiõ mu wow koõõ. Amul sax garab ba nga
jege Yerusalem. Barewul dëkk am ca yoon. Naka noonu ña dox, ca weet lañu dox. Ca
wetu yoon am na xuntim xeer ak làquwaay yu bare fu saay-saay ya ak sàcc daan làqu,
di song ña fa jaar. Àll ba am na itam ay rab yu soxor ni gaynde ak urs. Yoon wa moo
toppoon Wéd Kelt, te dafay jaar ca jànjub Adumim, dëkki Betfase ak Betani, tundu Oliw
ya, ba noppi jàll xuru Sedoron ngir dugg Yerusalem. 
629 Lu 10:31 sarxalkat: Am na ñi xalaat ne sarxalkat ba dafa ragal ne laal nit ka man naa
ko taqal sobe. Ab Sarxalkat mënula def liggéeyam su fekkee ne mu taq sobe. Walla mu
yàkkamti te bëggul dara yéexal ko. Waaye sarxalkat bi ca Yerusalem, fu liggéeyam195Nettalib Yeesusoqikoo ci giiru Lewi630, aw ca bérab booba, séen waa ja, teggi. Waaye
benn waay bu dëkk Samari631 bu doon tukki, ñëw ba jege waa ja, gis ko,
yërëm ko. Noonu mu ñëw, sotti diw ak biiñ632 ca gaañu-gaañu ya, lëmës
ko. Gannaaw loolu mu teg ko ci mbaamam, yóbbu ko ci fanaanukaay633,
di ko topptoo. Bi bët setee, mu génne ñaari poseti xaalis634, jox ko boroom
kër ga ne ko: “Nanga topptoo nit kooku. Bés bu ma fi jaaraatee, dinaa la
fey, man ci sama bopp, lépp loo ci dolli ci xaalis. ” »Yeesu teg ca ne: « Lu ciy sa xalaat? Kan ci ñett ñooñu moo jëfe ni kuy jëf
jëme ci moroomam, ba ñu gisee nit, ka sàcc ya dogale woon? » Xutbakat
ba ne ko: « Xanaa ki ko won yërmandeem. » Yeesu ne ko nag: « Demal
tey def ni moom. »87. Màrt ak Maryaama teeru nañu Yeesu (Lu 10:38-42)Anam yi: Dëkku Màrt ak Maryaama mooy Betani lu tollu 3 kilomet fu sore
Yerusalem. Man na nekk nettali bii amoon ci jamono bi Yeesu demoon
Yerusalem ngir Màggalu Mbar ya (xaaj 69, page 158) walla Màggalu Bés
ba ñu sellale woon kër Yàlla ga (xaaj 76, page 174). 
Lu Bi Yeesu ak ay taalibeem nekkee ci yoon wi, mu dugg ci benn dëkk635,nekkoon, la jóge. Wàcc na ca liggéeyam. Naka noonu jaaxle ci liggéeyam mënula tax mu
teggi ko. Seetal itam leeral 20 (Lu 1:5-10, wàll 5, page 18) ngir gëna xam liggéey sarxalkat
ya. 
630 Lu 10:32 waay bu soqikoo ci giiru Lewi: Seetal leeral 102 (Yow 1:19, wàll 20, page
51). 
631 Lu 10:33 waay bu dëkk Samari: Jàmbaar ji ci nettali bi mooy ab waay bu dëkk Samari. 
Moo tax ñépp ñi déggoon léeb bi waaru. Seetal leeral 149 (Yow 4:7, wàll 28, page 69). 
ngir xam ni Yawut ya daan xeebe waa Samari. 
632 Lu 10:34 diw ak biiñ: Ca jamono Yeesu daan nañu sotti diw ak biin ca gaañu-gaañu
ya ngir setal léen di dalal metit. Daan nañu jëfandikoo biiñ ngir faj ñi nooju; ñi miir; ñi am
biir buy daw; ñi am xetu gémmiñ guy xasaw; ñi jaan màtt; ñi am saan; ak ñi am jafe-jafe
ak seen saaw. 
633 Lu 10:34 fanaanukaay: Soo demee ba diggu yoon diggante Yerusalem ak Yeriko
dinga gis ab fanaanukaay. Bérab ba amoon ab fanaanukaay fa ay junni at. 350 years
gannaaw jamonoy Kirist tàmbale nañu wax ne mooy fanaanukaay bi Yeesu waxoon. 
634 Lu 10:35 ñaari poseti xaalis: Benn posetu xaalis mooy lu ñu doon fey ku liggéey tool
ngir benn fanu liggéey. Yaakaar nañu ne ñaari poset doyoon ngir mu nekk fa daanaka
ñetti ayu-bés. 
635 Lu 10:38 benn dëkk: Dëkk ba mooy Betani lu tollu 3 kilomet fu sore Yerusalem (Yow
11:1). Naka noonu, Yeesu dafa jublu Yerusalem walla jóge Yerusalem. 196Ñeenteelu at mifekk fa jigéen ju tudd Màrt636, ganale ko. Màrt nag amoon rakk ju tudd
Maryaama637, ma nga toog ci tànki Boroom bi, di déglu ay kàddoom. Fekk
Màrt jàpp lool ca waañ wa638. Noonu mu ñëw ci wetu Yeesu ne ko:
« Boroom bi, doo ci wax dara, boo gisee sama rakk ji bàyyi ma ak liggéey
bi yépp? Ne ko mu jàpple ma. » Boroom bi ne ko: « Màrt, Màrt, yu baree
ngi fees sa xol, nga am ay téq-téq ndax loolu. Moona de, lenn rekk a am
solo. Maryaama dafa tànn cér bi gën, te kenn du ko nangu ci moom. »88. Ni ñuy ñaane ci Yàlla (Lu 11:1-13)Lu Am bés Yeesu di ñaan ci benn bérab. Bi mu noppee, kenn ci taalibeem
yi ne ko: « Boroom bi, jàngal nu, nan lanu wara ñaane, ni ko Yaxya639jàngle640 ay taalibeem. » Yeesu ne léen: « Bu ngeen dee ñaan, nangeen ne:
Baay641, yal na sa tur di lu ñu sellal,Betani, dëkk bu ndaw ci tundu Oliw ba, ci yoonu Yeriko. Ca sowu dëkk bi ñu tudd tey ji
al-Asaariya la, ca penku-suufu tundu Oliw. Al-Asaariya moo soqikoo ci turu Lasaar ca
làkku naar. Yaakaar nañu ne amoon na fa dëkk tàmbali ca 600 at yu jiitu jamono Kirist ba
1400 at gannaawam. Foofu la xariti Yeesu, di Màrt, Maryaama ak Lasaar, dëkkoon. Ca
ayu-bésam bu mujj ba Yeesu doon na fanaan Betani, di xéy dem Yerusalem bés bu nekk. 
Yaakaar nañu ne ñu bare ñu dëkk fa, Galile lañu jóge. Amoon na bérab fu ñu toppatoo
gaana ya ca dëkk ba. Man gis ba tey ag kër gu nekkoon bi Yeesu jaaroon fa. Seetal kart
???. 
636 Lu 10:38 Màrt: Xaritu Yeesu la woon, bu dëkk Betani. Magu Maryaama ak Lasaar. Man
nga jàng jalooreem ci Lu 10:38-42; Yow 11:1-45. Am na ñi yaakaar ne jabaru Simoõ ma
gaana la woon, ci kaw li ñu mengale ni ñu nettalee bés bi ñu diw Yeesu ci Macë, Mark ak
Yowaana (Mc 26:6-13; Mk 14:3-9; Lu 7:37-50; Yow 12:1-8). 
637 Lu 10:39 Maryaama: Xaritu Yeesu ak rakku Màrt ak Lasaar la woon. Dafa moomoon
liibaru latkoloñ ju jar peyu atum lëmm (Yow 12:3-8). Naka noonu xëyna boroom alal la
woon. 
638 Lu 10:40 Màrt jàpp lool ca waañ wa: Teraanga lenn lu amoon solo lool. Te moo doon
warugaru jigéen ngir waajal ko. Naka noonu ni Yeesu fare ak li Maryaama defoon tax ñi
déggoon Yeesu waaru. 
639 Lu 11:1 Yaxya: Seetal leeral 6 (Yow 1:6, wàll 2, page 13). 
640 Lu 11:1 ni ko Yaxya jàngle ay taalibeem: Ñaan bi moo ñaan bi mbooloo daan tari,
bu wone ne ñu bokk. Tariixa Yawut ya amoon nañu itam seen ñaan. 
641 Lu 11:2 Baay: Ca lakku Yawut wi baat bi mooy ‘Abba’. Yeesu mooy ki jëkka boole tur
wi ak Yàlla. Mu ngi tekki ‘pàppa’ te ëmb ni doom ji jegee baayam di ko miin, su fekkee sax
ne ba tey mooy Boroom kër. Yawut ya daawuñu xàmmee Yàlla noonule. Léeg-léeg ñu gis
Yawut ya tudde Yàlla ‘Baay’, waaye mu tekki Boroom bi rekk. Te mosula feeñ ca seen
ñaan. 197Nettalib Yeesuyal na sa nguur ñëw. 
Yal nanga nu may bés bu nekk lu nu dunde. 
Yal nanga nu baal sunuy bàkkaar, ndaxte nun itam danuy baal ñépp
ñi nu tooñ. 
Yàlla boo nu teg ci yoonu nattu. »Yeesu teg ca ne léen: « Mi ngi mel ni, nga dem seeti sa xarit ci xaaju
guddi ne ko: “Xarit, lebal ma ñetti mburu. Dafa am sama xarit bu ma
ganesi642, te awma dara lu ma ko jox. ”« Waaye kooku nekk ci biir néegam643, dina ko ne: “Bu ma lakkal, tëj naa
bunt bi ba noppi te tëdd naa maak sama njaboot; manumaa jóg di la jox
dara. ”Maa ngi leen koy wax, su jógul jox ko li muy laaj ndax li ñu xaritoo it,
ndax la kee ñàkk jom dina tax mu jox ko lépp li mu soxla. Moo tax ma ne,
ñaanleen, ñu may leen; seetleen, te dingeen gis; fëggleen, ñu ubbil leen. 
Ndaxte képp kuy ñaan, dinga am; kuy seet, dinga gis; kuy fëgg, ñu ubbil
la. Bu la sa doom ñaanee jën, yaw miy baayam, ndax dinga ko baña jox
jën, jox ko jaan? Walla mu ñaan la nen, nga jox ko jiit? Ndegam yéen ñi
bon yéena mana jox seeni gone lu baax, astamaak Baay bi644 nekk ci kaw
dina jox Xel mu Sell mi ñi ko koy ñaan! »89. Ku rab jàpp, mu gumba te luu (Mc 12:22-45; Lu 11:14-36)642 Lu 11:5-6 am sama xarit bu ma ganesi: Teraanga warugar wu réy la woon ca jamono
Yeesu. Ganam bett na ko ca xaaju guddi, bi mu agsi gannaaw tukki fu sore. Njaatige bi
dafay ruus lool ndaxte amul mburu ngir jox ko mu lekk. Te warugaram mooy ganam lekk
ba suur. 
Loolu moo tax mu dem ca xaritam. Warugaru xarit bi mooy dimbali xaritam. Bañ koo def,
gàcce gu réy la indi. Naka noonu mënula bañ xaritam, su fekkee sax ne gétën la. 
Léeb bi waxul ca lu jëm ca ni nu wara sax ca ñaan ndaxte njaatige bi ñaanoon xaritam
benn yoon rekk. Waxul itam ca ni nu wara ñaan ak fit, ndaxte dem ca sa xarit ca xaaju
guddi warugar la, du fit. Mënula def leneen. Dafa wax ca jom ak gàcce. 
643 Lu 11:7 néegam: Kër, benn néeg rekk la amoon, te ñépp, nit ak mala fanaan ci. Te
njaboot gépp daan nañu tëdd ca benn lal. Naka noonu boroom kër gi mënula jog ngir
dimbali xaritam lu dul yëngu-yëngu bi ak coow bi mu tijjee bunt ba gétën njabootam. 
644 Lu 11:13 astamaak Baay bi: Ab léebu dafa mengale dara ak dara ngir jàngal nu dara. 
Man nañu mengale ni ñu niroo walla boog ni ñu safaane. Léebu bi dafa mengale xarit bi
ak Yàlla ngir jàngal nu dara ci lu jëm ca ñaan. Bëggula wax ne Yàlla dafa mel ni xarit bi. 
Mooy safaanu xarit bi. Te loolu moo tax muy nangu sunuy ñaan. 198Ñeenteelu at miMc Booba ñu indil ko ku rab jàpp645, mu gumba te luu. Yeesu faj ko, ba ku
luu ki di wax tey gis. Noonu mbooloo mépp yéemu naan: « Ndax kii du
Sëtu Daawuda bi?646 » Bi Farisen ya déggee loolu nag, ñu ne: « Kii ci
kàttanu Beelsebul647, buuru rab yi, lay dàqe rab yi648. » Lu Am ñeneen ñu
fexe koo fiir, ba laaj ko kéemaan gu jóge ci asamaan tey firndeel
yónnentam. 
Mc Waaye Yeesu xam seen xalaat ne léen: « Réew mu xeex boppam tas,
te dëkk mbaa kër guy xeex boppam du mana yàgg. Bu Seytaane dàqee
Seytaane nag, xeex na boppam; kon naka la nguuram di mana yàgge? LuDamay wax loolu, ndaxte nee ngeen, damay dàq rab jaarale ko ci kàttanu
Beelsebul. Mc Te it bu fekkee ne man damay dàq ay rab ci kàttanu
Beelsebul, seeni taalibe649 nag, ci gan kàttan lañu léen di dàqe? Kon ñoo
leen di àtte. Waaye bu fekkee ne Lu ci baaraamu Yàlla650 Mc [ak] ci Xelum
Yàlla laay dàqe rab, kon nguuru Yàlla agsi na ba ci yéen. « Su fi amee nit ku bare doole, te nit bëgga dugg ci këram, nangu alalam,
naka la koy defe? Xanaa dafay jëkka yeew ku bare doole ka651, ba noppi
doora toj këram gépp. 
Lu Su nit ku bare doole gànnaayoo, di wottu këram, alalam dina raw. 
Waaye bu ku ko ëpp doole ñëwee, daan ko, dafay nangu gànnaay ya mu
yaakaaroon, ba noppi séddale alal ja. 
Mc « Noonu ku farul ak man, yaa ngi may xeex, ku dajalewul ak man, yaa
ngi tasaare. 645 Mc 12:22; Lu 11:14 ku rab jàpp: Seetal leeral 180 (Mk 1:23, wàll 33, page 80). 
646 Mc 12:23 Sëtu Daawuda: Seetal leeral 13 (Mc 1:1, wàll 3, page 15). 
647 Mc 12:24; Lu 11:15 Beelsebul: Seetal leeral 332 (Mk 3:22, wàll 51, page 119). 
648 Mc 12:24; Lu 11:15 Ca kàttanu Beelsebul lay dàqe rab yi: Seetal leeral 333 (Mk
3:22, wàll 51, page 120). 
649 Mc 12:27; Lu 11:19 seeni taalibe, ci gan kàttan lañu léen di dàqe?: Amoon na ay
Yawut ya doon dàq rab. Seetal leeral 180 (Mk 1:23, wàll 33, page 80). 
650 Lu 11:20 baaraamu Yàlla: Waxin bu tekki ne ‘kàttanu Yàlla’. Dafa fàttali Yawut ya li
Yàlla defoon ca jamono Musaa bi mu goreel bànni Israyil ca loxo waa Misra. Seetal Ex
18:15; De 9:10. 
651 Mc 12:29; Lu 11:21,22 yeew ku bare doole: Mooy Ibliis. Yeesu dafa bëgg wax Farisen
ya ne su fekkee ne damay dàq rab, te mënuleen ko weddi, moo tekki ne song na nguuru
Seytaane ba yeew ko ba noppi. Moo tax man naa nangu alalam — mooy nit ñi mu
jàppoon. Ay boroom xam-xam yaakaar nañu ne Yeesu daan na Ibliis bi mu jànkoontee ak
fiiri Seytaane ca màndiõ ma (Mc 4:1-11; Mk 1:12-13; Lu 4:1-13). 199Nettalib YeesuMc Yeesu teg ca ne: « Loolu moo tax maa ngi leen koy wax, bàkkaar walla
sos wu mu mana doon, dinañu ko baale, waaye ku sosal Xelum Yàlla652,
duñu ko baal. Ku sosal Doomu nit ki, dinañu ko baal, waaye ku sosal Xel
mu Sell mi, duñu ko baal mukk653, du ci àddina si, du ci àllaaxira. « Neeleen garab gi baax na, moom ak meññeefam, walla ngeen ne garab
gi bon na, moom ak meññeefam; ndaxte garab, meññeefam lañu koy
xàmmee. Yéen ñi fees ak daõar ni ay co654, naka ngeen mana waxe lu
baax, fekk dangeen bon? Ndaxte gémmiñ, la fees xol lay wax. Noonu nit
ku baax, lu baax lay wax, jële ko ca fa mu denc lu baax, te nit ku bon, lu
bon lay wax, jële ko ca fa mu denc lu bon. Maa ngi leen di wax ne keroog
bés pénc, nit ñi dinañu làyyi ndax wax ju nekk ju amul njariñ, ju ñu masa
wax. Ndaxte dees na la àtte ni ku jub ci say wax, walla ñu daan la ci say
wax. »
Lu Bi Yeesu di wax loolu, jenn jigéen yékkati baatam ca biir mbooloo ma
ne: « Céy jigéen ji la ëmb te nàmpal la moo barkeel!655 » Waaye Yeesu ne
ko: « Neel kay, ki barkeel mooy kiy déglu kàddug Yàlla te di ko topp. »
Mc Ci kaw loolu ay xutbakat ak ay Farisen wax ak Yeesu ne ko: « Kilifa
gi, danoo bëggoon, nga won nu kéemaan guy firndeel sag yónnent. » LuNaka la mbooloo may gëna takku, Mc Yeesu ne léen: « Yéenay laaj firnde,
yéen niti jamono ju bon jii, yéen ñi fecci seen kóllëre ak Yàlla, waaye
dungeen jot jenn firnde ju dul firndey656 yonent Yàlla Yunus657. Lu Ni652 Mc 12:31 Xel mu Sell mi: Dafa wax ca li Yawut ya gëmoon, du li taalibe Yeesu
gëmoon, ndaxte xamuñu bu baax ni Xel mu Sell mi mel ba mu ñëw ca bésu màggalu
Pàntakot (Jëf 2:1-4). Ca kaw Yawut ya, Xel mu Sell mi amoon ñaari liggéey. Mooy indi
dëgg gi te may nit ñu mana gis dëgg guy ñëw. Seetal itam leeral 25 (Lu 1:35, wàll 6, page
24). 
653 Mc 12:31,32 duñu ko baal mukk: Ba tey Yeesu moo tontu ca tuumaj Farisen ya,
maanaam, ci kàttanu Beelsebul, la Yeesu dàqe rab yi. Ndax tuuma ji dafa bokk ca sos wu
bokk ca wi ñu baal walla wi ñu dul baal? Maanaam ndax Farisen ya sosal nañu Yeesu
walla Xel mu Sell mi? Yeesu wax na léen sosal nañu Xel mu Sell mi bi ñu seedeelee li
Xelum Yàlla defoon Ibliis. Dañuy bañ gëm te kenn mënu léen gëmloo ba ñu bokk ci ñi
mucc. 
654 Mc 12:34 yéen ñi fees ak daõar ni ay co: Seetal leeral 89 (Mc 3:7, wàll 16, page 46). 
655 Lu 11:27 jigéen ji la ëmb te nàmpal la moo barkeel: Daan nañu barkeel yaay ngir
tagg doomam. 
656 Mc 12:39; Lu 11:29 firndeg Yunus: Firndeg Yunus ñaar la. Yunus, moom ci boppam
firnde la woon ci waa Niniw. Yawut ya laaj nañu Yeesu lu mu def ngir wone yónnentam,
fekk na ne moom ci boppam moo doon firnde googu. Waaye itam ni Yunus nekkoon ci
biiru jën wa diirub ñetti bëccëg ak ñetti guddi, noonu la Yeesu nara nekk ca bàmmeel ba. 200Ñeenteelu at miYunus nekke woon firnde ci waa dëkku Niniw, noonu la Doomu nit kiy
nekke firnde ci niti jamono jii. Mc Ndaxte ni Yunus nekke woon ñetti guddi
ak ñetti bëccëg ci biir rabu géej wu mag, noonu la Doomu nit ki di nekke
ñetti guddi ak ñetti bëccëg658 ci biir suuf. Keroog bés pénc waa dëkku
Niniw659 dinañu jógandoo ak niti jamono jii, yey léen; ndaxte bi léen
Yunus waaree, tuub nañu seeni bàkkaar, te ku sut Yunus a ngi fi. Te it ca
bés pénc buur bu jigéen660, ba dëkkoon ca sudd, dina jógandoo ak niti
jamono jii, yey léen; ndaxte dafa jóge ca catul àddina, ngir déglu xam-
xamu Suleymaan661, te ku sut Suleymaan a ngi fi. Seetal itam leeral 455 (Mc 16:4, wàll 67, page 155). 
657 Mc 12:39; Lu 11:29 Yunus: Seetal leeral 456 (Mc 16:4, wàll 67, page 155). 
658 Mc 12:40 ñetti guddi ak ñetti bëccëg: Ci kaw ni Yawut daan lime fan ya, wépp wàllu
fan mooy wenn fan wépp. Naka noonu ñetti guddi ak ñetti bëccëg man naa nekk ñaari fan
ak tuuti ba ñetti fan. 
659 Mc 12:41; Lu 11:30 Niniw: Dëkk bu réy te bu am solo la woon ca jamanoom te péey
bu mujj ba ca nguuru Asiri. Nekkoon ca wet gu penku dexu Tiger (le Tigre). Waa Niniw,
ñi dul Yawut lañu. Mbindum yonent ya moo def léen misaalu lu bon. 
Bérab ba dafa jàkkaarloo ak dëkk bu tudd tey jii Mosuul (Mossoul) ci wàllu bëj-gànnaaru
réewu Irak. Nàmróot, sëtaatu Nóoyin moo ko sampoon (Ge 10:8-11). Foofu la Yàlla yónni
yonentam Yunus (Yow 1:2; 3:3-10; 4:11). Waa Babilon réccu nañu seeni bàkkaar bi ñu
déggoon Yunus, waaye seeni doom mujjoon nañoo dellusi ca lu bon. Yonent Yàlla yi yégle
ne lu jiitu ni Yàlla nare woon ko àtte (Isa 10: 5-19; Na 1:1-3:19; Zep 2:13-15). Waa Babilon
ak waa Medd noot nañu ko ca 612 j. K. . Bés boobu ba tey jii ngent la. Cosaankat yi fekkaat
nañu desitu dëkk ba ca 1850 g. K. te li ñu fekk ci biir ubbi na bunt ba ñu xam lu bare ci lu
ame woon ca jamano yu njëkk yi. 
660 Mc 12:42; Lu 11:31 buur bu jigéen, ba dëkkoon ca sudd: Ku ñuul la woon. Mooy
Lingeer bay buuru Saba. Déggoon na tur wa Suleymaan amoon. Mu dem ngir nattu xelum. 
Suleymaan tontu na ko lépp li mu laajoon. Bi mu gisee xelam, këram, i surgaam ak alalam
mu yéemu, ba ne tesax (1Ki 10:1-13; 2Ch 9:1-12). May na Suleymaan alal ju bare. Lu am
solo ci waxu Yeesu mooy Lingeer bay buuru Saba ku dul Yawut la woon. 
Am naa ñi xalaat ne réewam mooy Aksum mi nekkoon ca réew mi tudd tey ji Ecópi. 
Ñeneen xalaat ne mooy Saba bu nekkoon ca Yaman. Dafa sore Yerusalem lu ëpp 3. 000
kilomet. Tukki bi jafe na te guddi. Mooy cati àddina si ñu xamoon. 
Lingeer buuru Saba feeñ na ca cosaanu Ecópi ak Yaman, ca téere cosaankat Yosef, ak
ca Alxuraan. Am na jenn aada ju wax ne Suleymaan moo takkoon buuru Saba, di ko
ëmbal. Ñu wax ne Menelik, seen doom ju góor, mooy maamu buuri Aksum ak Abisini, indi
na gaal ga àlluway seede sa dence ca dëkku Aksum fu mu nekk ba tey. Xam nañu ne
diine Yawut bokk na ci diine yi ci Ecópi ci diiru 3. 000 at. Buuri Ecópi yépp diggante atum
tubaab 1270 ba 1975 teg nañu seen bopp askanu Suleymaan. 
661 Mc 12:42; Lu 11:31 Suleymaan: Seetal leeral 220 (Mc 6:29, wàll 35, page 90). 201Nettalib YeesuLu « Kenn du taal làmp662, ba noppi di ko dugal cig kàmb, walla di ci këpp
leget. Daf koy wékk, ngir mu leeral ñiy dugg. Bët mooy làmpu yaram663. Bu sa bët wéree664, kon sa yaram wépp leer. 
Waaye bu sa bët woppee665, kon sa yaram wépp lëndëm. Moytul ndax leer gi nekk ci yaw du lëndëm. Kon bu sa yaram wépp
nekkee ci leer te amul genn wet gu laal ci lëndëm, dina leer nàññ, mel ni
leeraayu làmp ne ràyy ci sa kaw. »
Mc Boo xamee ne rab wa jàppoon nit génn na ci moom, day wër ay bérab
yu wow, di wut fu mu noppaloo, waaye du ko gis. Noonu da naan: “Naa
dellu ca sama kër, ga ma génne woon. ” Bu ñëwee nag, mu fekk kërug
neen, ñu bale ko, defar ko ba lépp jekk. Bu ko gisee nag, mu dem wooyi
yeneen juróom ñaari rab yu ko gëna soxor, ñu dugg, sanc fa; ba tax muju
nit kooku mooy yées njàlbéenam. Noonu lay nekke ak niti jamono ju bon
jii666. »90. Yeesu yedd na Farisen yi ak xutbakat yi (Lu 11:37-54)Lu Bi Yeesu waxee ba noppi, benn Farisen wax ko, mu ñëw lekke667 këram. 
Yeesu dugg ca kër ga, toog ca lekkukaay ba. Farisen bi nag daldi jaaxle,
bi mu gisee ne Yeesu raxasuwul668, laata muy lekk. Noonu Boroom bi ne662 Lu 11:33 làmp: Ci aaya 33 ak aaya 34-36 am na ñaari wax. Ci tënk, dafa bëgg wax ne
Yeesu ak waareem mooy leer gi, waaye ñi am xol bu baax rekk man koo gis. Ni nga xoole
Yeesu moo tax sa yaram leer walla lëndëm. 
663 Lu 11:34 bët mooy làmp: Nit ñi daan nañu xalaat ne leer dafa génne ca bët, boole ak
leeru lëf li ñu gis, ba noppi jaaraat ca bët, dugg ca yaram, moo tax ñu mana gis. 
664 Lu 11:34 bët bu wér: Ca jamonoom waxin la woon buy tekki kuy tabe. 
665 Lu 11:34 bët bu wopp: Ca jamonoom waxin la woon buy tekki kuy siis. 
666 Mc 12:45 Noonu lay nekke ak niti jamono ju bon jii: Leebu bi (Mc 12:43-45; Lu
11:24-26) moo bokk ba tey ca ni Yeesu tontoo ca tuumaj Farisen ya, maanaam, ci kàttanu
Beelsebul, la Yeesu dàqe rab yi. Yeesu dafa bëgg wax ne, du moom ki liggéeyal Ibliis,
waaye Farisen ya la. Yeesu moo dàq lu bon, waaye Farisen tax yu gëna bon dugg
gannaawam. 
667 Lu 11:37 lekk: Yawut ya daan nañu lekk ñaari yoon bés bu nekk: ndékki ca yooy-yoor
te ñu reer diggante tisbaar ak tàkkusaan. Lu gëna woor, lekk bi bernde la woon. Te gan
ya sóonu nañu ca lal, wër lekkukaay ba. 
668 Lu 11:38 Yeesu raxasuwul laata muy lekk: Seetal leeral 437 (Mc 15:2, wàll 63, page
149). 202Ñeenteelu at miko: « Waaw, yéen Farisen yi, yéena ngi setal bitib kaas bi ak ndab li669,
waaye ci biir dangeena fees ak càcc ak mbon! Yéena ñàkk xel! Xanaa du
ki defar biti moo defar biir itam? Sarxeleen li nekk ci biir te seen lépp dina
sell. Yéen Farisen yi dingeen torox! Ndaxte yéena ngi sàkk asaka670 ci
naana ak ru671 ak léjum bu nekk, waaye sàggane ngeen njubte ak mbëggeel
ci Yàlla. Loolu ngeen wara def, waxuma nag ngeen sàggane la ca des. 
Yéen Farisen yi, dingeen torox! Ndaxte ca jàngu ya, toogu ya féete
kanam672 ngeen di taamu te bëgg ñépp di leen nuyoo ñaari loxo ca pénc
ma. Dingeen torox, ndaxte dangeena mel ni ay bàmmeel yu raaf673, ba nit
ñi di ci dox te teyuñu ko. »Kenn ci xutbakat yi ne ca tonn ne: « Kilifa gi, boo waxee loolu, yaa ngi
nuy xas, nun itam. » Noonu Yeesu neeti léen: « Yéen itam xutbakat yi,
dingeen torox! Ndaxte dangeen di sëf nit ñi say yu diis674, waaye dungeen
nangoo laal sëf bi sax ak seen cati baaraam. Dingeen torox, ndaxte yéena
ngi tabax xabruy yonent, yi seeni maam reyoon. Dangeen di seede noonu
ne ànd ngeen ak li seen maam defoon, ndaxte ñoo rey yonent yi, yéen
ngeen tabax xabru yi675. Looloo tax Yàlla mi xam lépp ne: “Dinaa léen669 Lu 11:39 setal bitib kaas: Farisen ya sampoon nañu ay sàrt ngir aar seen bopp ca
sobe, maanaam ngir sobe mënula law. Moo tax amoon nañu ay aada ca ni nga wara
raxase ay kaas, ay njaq ak ay satala, ba ñu laab. Aada yooyu ñoo sësoon ca Le 11:31-38,
Le 15:12 ak Nu 19:14-15. 
670 Lu 11:42 sàkk asaka: Mboolem lu jóge ci suuf, muy pepp mbaa doomi garab, Yoonu
Musaa moo sant ñu jébbal cérub fukkeel ba Yàlla (Le 27:30). Mbindum yonent yi moo
faramfàcce cérub Yàlla ca Le 27:30–33; Nu 18:12; De 12:6–9; 14:22–29; 26:12–15; Neh
10:37–38; 12:44; 13:5,12; 2Ch 31:5–12; Mal 3:8,10. 
671 Lu 11:42 ru: Gàncax la, gu ay xobam di safal ak di faj (Ruta chalepenis). Ca àll la
saxoon, moo tax Téere diine Yawut bi ñu wax Talmud nee na ru bokkul ak li ñu wara
jébbal Yàlla. 
672 Lu 11:43 toogu féete kanam: Boroom maana ya daan nañu toog ca toogu yu yiw ca
jàngu ya. Ñoo ñi nekk ci kanam di féete mbooloo ma. 
673 Lu 11:44 bàmmeel yu raaf: Képp ku dox ca kaw ab bàmmeel dina ànd ak sobe diiru
juróom-ñaari fan, su xamul sax bàmmeel baa nga fa (Nu 19:16). Naka noonu daan nañu
weexal bàmmeel ya ngir artu nit ñi. Yeesu dafa wax ne Farisen ya ñoo jara moytu ndaxte
ñoo sobeel nit ñi, te xamuñu ko. 
674 Lu 11:46 sëf say yu diis: Liggéeyu xutbakat ya moo leeral Kàddug Yàlla ngir nit ñi
topp yoon. Waaye daan nañu diisal yoonu Musaa ak yeneen sàrt yi ñu sampoon. 
675 Lu 11:47 tabax xabruy: Daan nañu tabax xabru ngir teral boroom maana buy gaañu
ca yeneen jamono. 203Nettalib Yeesuyónnee ay yonent ak ay ndaw. Ñenn ñi dinañu léen fitnaal, rey léen676. ”
Kon nag Yàlla dina mbugal niti jamono jii ndax dereti yonent yi ñu tuur,
ba àddina sosoo ak léegi, la dale ca Abel677 ba ci Sakari678 679, moom mi ñu
rey ci diggante sarxalukaay bi ak bérab bu sell bi. Waaw, maa ngi leen
koy wax, Yàlla dina mbugal niti jamono jii ndax loolu. Yéen xutbakat yi,
dingeen torox, ndaxte yéena yóbbu caabiy xam-xam; dugguleen ci, te ku
ci bëgga dugg, ngeen tere ko ko. »Bi Yeesu génnee bérab boobu, Farisen ya ak xutbakat ya ëmbal ko mer te
di ko seetlu ci fànn gu nekk, di ko yeeru, bëgga këf waxam bu awul yoon. 91. Yeesu artu na ay taalibeem ci naaféq (Lu 12:1-9)Lu Gannaaw loolu, naka la mbooloo ma dajaloo ba mat ay junniy junniy
nit, di tancante, Yeesu tàmbalee wax jëmale ca taalibeem ya ne léen:
« Moytuleen lawiiru Farisen ya680, li di naaféq. Amul dara lu nëbbu lu ñu
warula biral, mbaa lu kumpa lu ñu warula siiwal. Looloo tax lu ngeen wax
ci biir lëndëm, dees na ko dégg ci leer. Lu ngeen déey nit ci biir néeg, dees676 Lu 11:47 yonent yi maam yi reyoon: Seetal leeral 190 (Mc 5:12, wàll 35, page 83). 
677 Lu 11:51 Abel: Abel mooy ñaareelu doomu Aadama ak Awa. Magam, Kayin, moo ko
réy (Ge 4:2-8). Ci Lislaam xam nañu ko ci turu Xaabiil. 
678 Lu 11:51 Sakari: Sakari, doomu Baraki. Xamuñu bu woor ci kan la Yeesu bëggoona
waxe ci Mc 23:35; Lu 11:51. 
Amoon na beneen Sakari ca jamano buuru Yuda bi Yowas. Moom dal moo doon doomu
Yoyada, benn sarxalkat. Yoseba, yaayam, moo doon rakk bu jigéenu buur bi Akasiya,
baayu Yowas. Bi Akasiya deeyee woon, yaayam, bu tudd Atalyaa, jéem na réy képp ci
waa kër buur gi ngir jël kàttan gi. Waaye Yoseba jël na Yowas mi nekkoon liir, nëbb ko ngir
bañ Atalyaa rey ko. Naka noonu, Yoyada ak Yoseba yar nañu Yowas, di nekk diglekatam
bi Yowas jël nguuram bi mu amee 7 at. Yowas dafa toppoon Yàlla ci diiru dundu Yoyada. 
Waaye bi Yoyada deeyee yeneen diglekat yi gindi nañu Yowas ci yoon wu bon ak xërëm. 
Sakari moo ko yedd te Yowas reylu na ko ca këru Yàlla ga (2Ch 24:15-22). Ndegam mooy
bóomu yonent bi ñu mujja gis ci kàddug Yàlla gu wàcce laata jamano Yeesu ji, am na ñi
yaakaar ne ci moom la Yeesu waxoon. Xëyna baayam amoon na dàkkental walla ñaari
tur. 
Amoon na benn yonentu Yàlla bi bindoon téere Sakari, mooy doomu Baraki, sëtu Ido. Ca
Babilon la juddu, mu ànd ak Yawut yi dellusi woon Yerusalem bi seen njaam ci Babilon
matee. Xiir nañu Yawut yi ngir ñu góor-góorlu tabaxaat këru Yàlla ga (Ezr 6:14). Waaye
moom, kenn yégul ne rey nañu ko. 
679 Lu 11:51 Abel ba ci Sakari: Abel mooy ki ñu jëkka rey (Ge 4:8). Sakari mooy ki ñu
mujja rey ca kaw ni Yawut lime téere Yàlla ya (2Ch 24:20-22). 
680 Lu 12:1 lawiiru Farisen ya: Mooy seen naaféq gi ubale fépp ni lawiir di burux ci fariñ. 204Ñeenteelu at mina ko yégle ci kaw taax yi681. « Maa ngi leen koy wax, samay xarit, buleen ragal ñu mana rey yaram682,
ba noppi dootuñu mana def dara. Dinaa leen wax nag ki ngeen wara ragal:
ragal-leen ki nga xam ne bu reyee ba noppi, am sañ-sañu sànni ca
sawara683 684. Waaw, maa ngi leen koy wax, ragal-leen kooku. Juróomi
picci ramatu685, ndax duñu ko jaay ci ñaari dërëm? Moona Yàlla fàttewul
benn ci ñoom. Seen kawari bopp sax waññees na léen. Kon buleen ragal
dara, yéena gën ndiiraanu ramatu. « Te maa ngi leen koy wax, képp ku ma nangu ci kanam nit ñi, Doomu nit
ki686 dina la nangu ci kanam malaakay Yàlla yi687. Waaye ku ma gàntu ci
kanam nit ñi, dinañu la gàntu ci kanam malaakay Yàlla yi. »92. Léebu nit ku ñàkk xel ki (Lu 12:13-21)Lu Am ca mbooloo ma ku ne Yeesu: « Kilifa gi, joxal ndigal sama mag, mu
sédd ma ci sunu ndono. » Yeesu ne ko: « Sama waay, kan moo ma fal
àttekat ci seen kaw, walla mu teg ma fi, ma di leen séddaleel seen
alal?688 » Noonu mu ne léen ñoom ñépp: « Moytuleen bëgge, ndaxte
bakkanu nit ajuwul ci alalam, ak lu mu baree bare. »681 Lu 12:3 yégle ci kaw taax yi: Ca réewum Yawut ya kaw taax ya dafa telloon. Kër yi
amoon iskale ci biti ngir nit ñi man nañu yéeg ci kaw taax mi. Foofu, su ñu waxee ci kaw,
yomb naa yégle xibaar ya seen dëkkandoo yépp. 
682 Lu 12:4 ñu mana rey yaram: Mooy nit ñi. 
683 Lu 12:5 ki am sañ-sañu sànni ca sawara: Mooy Yàlla. 
684 Lu 12:5 sawara: Seetal leeral 588 (Mc 18:8-9, wàll 83, page 187). 
685 Lu 12:6 ramatu: Daan nañu jaay picc yu ndaw yu mel ni sawoor ya ca marse ya. Mooy
lekku aji néew doole yi bi ñeneen di xeeboon. Xëy-na daan nañu léen jaay ñaar-ñaar walla
juróom-juróom. Seetal itam Mc 10:29. 
686 Lu 12:8 Doomu nit ki: Seetal leeral 121 (Yow 1:51, wàll 22, page 58). 
687 Lu 12:8 ci kanam malaakay Yàlla yi: Mooy Àjjana ca bésub pénc, Yàlla toog ca
gànguneem, malaaka Yàlla ya wër ko. Seetal itam Isa 6:1-4; Pe 4:2-11. 
688 Lu 12:13 sédd ma ci sunu ndono: Yawut ya daan nañu seet benn ràbbi walla kilifa
ngir ñu àtte seeni lëj-lëj digganteem ak seeni mbokk, rawatina su mu laal lenn ci yoonu
Musaa. 
Yoonu Musaa moo dogal ni ñu wara séddale ndono li (Nu 27:1–11; 36:5–9; De 21:15–17). 
Taaw bi yelloo na ñaari cér ci mboolem lu am, doom yi des benn cér. Ay yoon yu bare, ag
kër dina bàyyi ndono li ni mu ame woon, bañ ko séddale, ngir ñu man koo liggéeyal. Te
ñu séddale li mu jur. 205Nettalib YeesuNoonu mu dégtal léen wii léeb ne: « Dafa amoon waa ju bare alal, te ay
toolam nangu lool, muy werante ci xelam naan: “Nu ma wara def? Ndaxte
amatuma fu ma dajale sama ngóob mi. ” Noonu mu ne: “Nii laay def:
daaneel sama sàq yi, defaraat yu gëna réy, ba man cee dajale sama dugub
ji ak sama am-am bépp. Te dinaa kañ sama bopp ne: ‘Yaw mii, am nga
alal ju bare ju mana dem ay ati at; noppalal sa yaram, di lekk, di naan, tey
bég. ’ “ Waaye Yàlla ne ko: “Ñàkk xel! Guddig tey, dees na jël sa bakkan. 
Kon li nga dajale lépp, ku koy moom?”« Kiy dajale alal ngir boppam nag te amul dara ca kanam Yàlla, lu mel nii
moo lay dal. »93. Mel-leen ni ay surga yuy xaar seen njaatige (Mc 24:43-44; Lu
12:22-40)
Lu Noonu Yeesu daldi ne taalibeem yi: « Loolu moo tax maa ngi leen koy
wax, buleen seen bakkan jaaxal, ci lu ngeen wara lekk. Buleen jaaxle it
ngir seen yaram ci lu ngeen wara sol, ndaxte bakkan moo gën lekk, te
yaram a gën koddaay. Seetleen baaxoñ yi689: duñu ji, duñu góob, amuñu
dencukaay, amuñu sàq, teewul Yàllaa ngi léen di dundal. Céy ni ngeen
ëppe maana picc yi! Ana kan ci yéen ci kaw njaaxleem, moo mana yokk
waxtu ci àppam? Su fekkee lu tuuti loolu rekk manuleen koo def, kon lu
tax ngeen di jaaxle ci li ci des?« Seetleen ni tóor-tóori ñax mi690 di saxe. Duñu liggéey, duñu ëcc, waaye
maa ngi leen di wax ne Suleymaan691 sax ci ndamam soluwul woon ni
benn ci ñoom. Yéen ñi néew ngëm! Bu Yàlla woddee nii ñaxum tool yi,
miy sax tey, te bu subaa ñu def ko ci taal bi692, ndax du leen gëna wodd?
Buleen di wut lu ngeen di lekk walla lu ngeen di naan; te buleen ci jaaxle. 
Ndaxte loolu lépp, ñi xamul Yàlla693 ñoo koy wut. Te seen Baay xam na
ne soxla ngeen ko. Waaye wutleen nguuram694, te loolu lépp dina leen ko689 Lu 12:24 baaxoñ: Baaxoñ ya bokkoon ca picc yi daganul yi yoonu Musaa santoon ñu
war léena sib, di bañ leena lekk (Le 11:13-15; De 14:14). Su Yàlla moo leel sax baaxoñ
ya (Job 38:41; Ps 147:9), waxatumalaak ni sës ci moom. 
690 Lu 12:27 tóor-tóori ñax mi: Seetal leeral 219 (Mc 6:28, wàll 35, page 90). 
691 Lu 12:27 Suleymaan: Seetal leeral 220 (Mc 6:29, wàll 35, page 90). 
692 Lu 12:28 def ko ci taal: Seetal leeral 221 (Mc 6:30, wàll 35, page 90). 
693 Lu 12:30 ñi xamul Yàlla: Seetal leeral 222 (Mc 6:32, wàll 35, page 90). 
694 Lu 12:31 nguuru Yàlla: Seetal leeral 84 (Mc 3:2, wàll 16, page 45). 206Ñeenteelu at mici dollil. « Buleen ragal dara, yéen coggal ju ndaw ji, ndaxte dafa soob seen Baay,
mu jagleel leen nguuram. Jaayleen seen alal, sarxe ko, ngir sàkku ay
mbuusi xaalis yu dul bënn, maanaam alal ju dul jeex ca laaxira; foofa sàcc
du ko jege te max du ko yàq. Ndaxte fu sa alal nekk, fa la sa xol nekk
itam. « Takkuleen bu dëgër695 te bàyyi làmp yi tàkk696. Mel-leen ni ay surga yuy
xaar seen njaatige buy jóge ca céet ga697, ndax bu fëggee bunt ba, ñu ubbil
ko ca saa sa. Surga yooyee seen njaatige fekkul ñuy nelaw, ba mu agsee,
ñoo gëna yeyoo ngërëm. Ci dëgg maa ngi leen koy wax, njaatige bi dina
sol yérey waañ698, wax léen ñu toog lekk, ba noppi indil léen ñam wi. Su
fekkee seen njaatige ci xaaju guddi lay ñëw sax, walla bu suuf seddee, te
fekk léen noonu, surga yooyu ñoo gëna yeyoo ngërëm. Mc Waaye xamleen
lii: bu boroom kër gi xamoon, ci ban waxtu ci guddi la sàcc bi di ñëw, kon
dina yewwu te du ko bàyyi, mu toj këram699. Loolu moo tax yéen itam
taxawleen jonn, ndaxte Doomu nit ki dina ñëw700 ci waxtu wu ngeen ko
séenuwul. »94. Surga bu takku (Mc 10:34-36; 24:45-51; Lu 12:41-53)Lu Piyeer ne Yeesu: « Boroom bi, ndax dangay dégtal léeb wii ngir nun
rekk walla ngir mbooloo mépp? »695 Lu 12:35 takkuleen bu dëgër: Daan nañu sol mbubb bu màgg. Waaye mënuñu
liggéeye noonu. Naka noonu takku nañu bi ñu bëggoona liggéey, daw ak ñoom seen. 
Takkuleen bu dëgër mooy solu ngir nga man liggéey bu baax. Bu njaatigeem bi ñëwee mu
wara fekk ne surgaam pare na ba noppi. 
696 Lu 12:35 bàyyi làmp yi tàkk: Njaatige bi, bu jóge ci tukki, bëggula xaar ci biti ba surga
bi wutee ay làmp, feesal léen ak diwlin, defar mees yi di leen taal. 
697 Lu 12:36 jóge ci céet: Ca jamono Injiil xewu céet daan na yàgg 7 fan walla lu ko ëpp
sax. Naka noonu surga ya xamuñu ca ban bés ak wan waxtu la seen njaatige dina ñibbi,
rawatina su céet bi nekkee ca beneen dëkk bu sore. 
698 Lu 12:37 yérey waañ: Wax ju doy waar la. Kenn mësula dégg njaatige surgawu
surgaam ca jamono jooju. 
699 Lu 12:39 toj këram: Kër ya, miiru ban lañu amoon. Sàcc ya daan nañu gas ci miir ba
ngir dugg ci kër ga. 
700 Lu 12:40 Doomu nit ki dina ñëw: Ca mujug jamono jii, bala àddina si di tukki, Yeesu
dina jóge asamaan di ñëwaat àddina si, ci ndamul Baayam, ànd ak ay malaakaam (Mc
16:27; 24:3-42; 25:31; 26:64; Mk 14:62; Lu 21:27; Jëf 1:11; 1Ko 15:23; 1Tes 2:19; 3:13;
4:15; 5:23; 2Tes 2:1,8; Sa 5:7,8; 2Pi 1:16; 3:4,10,12; 1Yo 2:28). 207Nettalib YeesuBoroom bi ne ko: « Kan moo nekk surga bu takku te teey, bu njaatigeem
teg ci waa kër gi701, ngir mu léen di dundal ci jamono ji? Bu njaatigeem
ñëwee te gis mu def noonu, surga boobu dina am ngërëm. Ci dëgg maa ngi
leen koy wax, njaatige bi dina ko teg ci alalam jépp. «Waaye Mc bu dee surga bu bon, Lu su fekkee surga ba da ne ci xelam:
“Sama njaatige day yéexa ñëw,” ba tax mu tàmbalee dóor surga ya ca des
ak mbindaan ya, di lekk te di naan Mc ak naankat ya, Lu di màndi, kon
njaatige ba dina ñëw ci bés bu mu ko séenuwul ak waxtu wu mu xamul. 
Dina ko dóor ay dóor yu metti, jox ko añub Mc naaféq Lu ñi gëmul Yàlla. 
Mc Foofa dees na fa jooy tey yéyu. 
Lu « Surga bi xam bëgg-bëggu njaatigeem, te waajul mbaa mu takku def
ko, dinañu ko dóor dóor yu metti. Waaye surga bi xamul bëgg-bëggu
njaatigeem, te def lu yelloo ay dóor, dinañu ko dóor dóor yu néew. Ku ñu
jox lu bare dees na la feyeeku lu bare. Ku ñu dénk lu bare, dees na la
laajaat lu ko ëpp. « Damaa ñëw ngir indi sawara si702 ci àddina, te bëgg naa xaat taal bi tàkk. 
Fàww ñu sóob ma ci metit703, te ba looluy mat, duma noppalu. Ndax
dangeena xalaat ne damaa ñëw ngir indi jàmm ci àddina? Déedéet. Maa
ngi leen koy wax, damaa ñëw ngir indi féewaloo. Mc Ñëwuma ngir indi
jàmm, waaye jaasi laa indaale. Ndaxte ñëw naa ngir féewale doom ak
baayam, doom ju jigéen ak ndeyam, jabar ak goroom; Lu gannaaw-si-tey,
bu juróomi nit bokkee genn kër, dinañu féewaloo. Ñett dinañu féewaloo
ak ñaar ñi ci des, ñaar ñi féewaloo ak ñett ñooñu. Baay dina féewaloo ak
doom, doom ak baayam. Ndey dina féewaloo ak doomam ju jigéen; doom
ju jigéen ji ak ndeyam. Goro dina féewaloo ak soxnas doomam; soxnas nit
ak goroom, Mc te nooni nit ñooy waa këram. »95. Léebu garabu figg gu meññul (Lu 12:54-59; 13:1-9)701 Mc 24:45; Lu 12:42 teg ci waa kër gi: Boroom alal ya daan nañu tànn benn ci ay
jaamam def ko fara biir këram. Liggéeyu bëkk-néeg bi mooy doxal mbiri njaatigeem. 
Manoon na nekk sax mboolem lu ñu fay def, mu di ko jiite. Te it mu yilif surga ya ca des,
topptoo léen, di léen jox seeni lekk. Sañ na mu yar léen, di léen dóor, walla dóorlu léen,
su ñu tooñee. 
702 Lu 12:49 sawara si: Sawara moo misaale àtteb Yàlla (Is 66:15; Joe 2:30; Am
1:7,10–14; 2:2,5; Mal 3:2,5; Lu 3:16–17; 9:54; 17:29; 1Ko 3:13; 2Tes 1:7,8). Man na lakk
ñi bon walla sellal ñi jub. 
703 Lu 12:49 sóob ma ci metit: Mooy deeam ca bant ba. 208Ñeenteelu at miAnam yi: Am na ñu ñëw jox Yeesu benn xebaar ci lu jëm ci ay waa Galile
yu Pilaat reyoon ca Yerusalem ci benn ci màggalu Yawut yi ci fan yooyu. 
Yeesu demul woon ci màggal googu. Bu dul woon loolu duñu ko ko wax
ndax dina fekk mu xam ko ba pare. Waaye xam nañu ne ci ñetteelu at mi
Yeesu demoon na Yerusalem ngir màggalu Mbaar ya (Yow 7:2) ak bés ba
ñu sellale kër Yàlla ga (Yow 10:22). Naka noonu màggal gi ñu wax ci
ñeenteelu at ma la amoon mu di bésu Mucc ba, Pàntakot walla Mbaar ya. 
Tamit Yeesu moom ci boppam waroon na nekk diiwaanu Galile bi ñu koy
wax xebaar bi. 
Lu Yeesu neeti mbooloo ma: « Bu ngeen gisee mu xiin704 ci sowu, dangeen
naan ca saa sa: “Dina taw,” te mooy am. Te bu ngeen yégee ngelaw liy
uppe sudd705, ngeen ne: “Dina tàng tàngaay wu metti,” te mooy am. 
Naaféq yi ngeen doon! Man ngeena ràññee melow asamaan ak suuf,
waaye lu tax manuleena ràññee li jamonoy léegi ji di tekki?« Lu tax it dungeen àtteel seen bopp liy jëf ju jub? Bu la nit jiiñee706 dara,
ba ngeen ànd di dem ca àttekat ba, nanga fexee juboo ak moom ci yoon
wi. Lu ko moy, dina la yóbbu ci yoon, yoon jébbal la ca loxoy alkaati ba,
mu tëj la. Maa ngi la koy wax, doo génn foofa mukk te feyuloo fiftin bi ci
mujj. Ca jamono jooju ay nit ñëw ca Yeesu, nettali mbirum waa Galile, ya
Pilaat reylu707 woon, jaxase seen deret ak dereti mala, yi ñu rendi woon,
jébbal léen Yàlla. Mu ne léen: « Mbaa du dangeena xalaat ne, waa Galile
yooyu dañoo gëna nekk bàkkaarkat708 ña ca des, ndax coono bi ñu daj?
Maa ngi leen di wax ne du dëgg. Waaye su ngeen tuubul seeni bàkkaar,
dingeen sànku noonu, yéen ñépp itam. « Te fukki nit ak juróom ñett ñooñu dee, bi taaxum kaw ma ca goxu
Silowe709 daanoo ci seen kaw, ndax dangeena yaakaar ne ñoo gëna nekk704 Lu 12:54 xiin: Taaw ci Palestiin, ca Géej gu mag gi ca sowu la jóge. 
705 Lu 12:55 ngelaw: Palestiin am na lenn ngelaw lu mel ni mbóoyo mu tàng jérr te ànd
ak suuf. Ca sudd walla sowu suuf la uppe. 
706 Lu 12:58 jiiñ: Ku feyul bor, man nañu koo tëj kaso. Ñu yóbbu la ci yoon gàcce la. 
707 Lu 13:1 ya Pilaat reylu: Xamuñu dara ci mbir mi lu dul lu ñu bind fi. Ca kër Yàlla ga ca
Yerusalem la amoon. 
708 Lu 13:2 gëna nekk bàkkaarkat: Yawut ya gëmoon nañu ne mépp musiba lu dal nit,
bàkkaari nit a tax. 
709 Lu 13:4 taaxum kaw ma ca goxu Silowe: Cosaankat bu gas ci suuf fekk nañu
fondamaa taaxum kaw ma lu tollu 100 meetar fu sore bëtu Silowe, ca wetu miir bu wëroon209Nettalib Yeesuay tooñkat ñeneen ñi dëkk Yerusalem yépp? Maa ngi leen di wax ne du
dëgg. Waaye su ngeen tuubul seeni bàkkaar, dingeen sànku noonu, yéen
ñépp itam. »Noonu mu daldi léen wax léeb wii: « Nit amoon na ci toolam garab gu ñu
naan figg710. Benn bés mu ñëw di ko raas-si, fekku fa benn doom. Noonu
mu ne surga ba: “Ñetti at a ngii may ñëw di raas-si garab gii te duma ci
fekk dara. Gor ko. Lu tax muy xatal tool bi?” Surga ba ne ko: “Sang bi,
bàyyiwaat ko fi at mii. Dinaa wàqi taat wi, def ci tos. Xëy na dina meññi. 
Bu ko deful, nga gor ko. ” »96. Yeesu faj na jigéen ju xuuge ci bésu noflaay bi (Lu 13:10-17)Lu Benn bésub noflaay Yeesoo ngi doon jàngle ci ab jàngu. Amoon na fa
jigéen ju rab jàppoon711, ba feebarloo ko lu wara mat fukki at ak juróom
ñett; dafa xuuge woon te manul woona siggi dara. Bi ko Yeesu gisee, mu
woo ko ne ko: « Soxna si, sa feebar deñ na. » Noonu mu teg ko ay
loxoom, soxna sa siggi ca saa sa, di màggal Yàlla. Waaye njiitu jàngu
ba712 mer, ndax li Yeesu fajoon nit ca bésub noflaay ba713, mu ne mbooloo
ma: « Am na juróom benni fan yu nit ñi wara liggéey. Kon war ngeena
ñëw faju ci bés yooyu, waaye du ci bésub noflaay bi. »Boroom bi ne ko: « Naaféq yi! Ndax bésub noflaay bi, kenn ku nekk ci
yéen du yiwee ca gétt ga yëkkam walla mbaamam ngir wëggi ko?714 Jigéen
jii nag bokk ci askanu Ibraayma te Seytaane tënk ko fukki at ak juróomgoxu Yerusalem ba ñu naan Kër Daawuda. Yaatuwaayam 7 meetar la. Du woon
wottukaay ndaxte ca suufu xur la nekkoon. 
710 Lu 13:6 figg: Garabu figg dafa niroo ak xël, te am ay doom yu neex a lekk. Boroom
xam-xam yi xam nañu ko ci turu Fikus karika (Ficus carica). Garab gu am ñaari at dafay
farala meññ. Waaye léeg-léeg du meññ ba mu am 5 at. 
711 Lu 13:11 jigéen ju rab jàppoon: Seetal leeral 180 (Mk 1:23, wàll 33, page 80). 
712 Lu 13:14 njiitu jàngu ba: Seetal leeral 370 (Mc 9:18, wàll 55, page 130). 
713 Lu 13:14 faj nit ca bésub noflaay: Seetal leeral 261 (Mc 12:10, wàll 42, page 102). 
714 Lu 13:15 yiwee ca gétt ga yëkkam walla mbaamam ngir wëggi ko: Seen aada may
na ñu mana topptoo seen jur. Aada ya may na mala ya mana doxantu waaye àppal nañu
lu ñu ko mana sëf. Dogal nañu ban pas-pas ñu mana tekki, te ban pas-pas ñu tere tekki. 
Waaye may nañu ñu mana yiwi seen jur ngir wëggi léen walla yeew seen mala ngir bañ
ñu réer. Ñu tabax am mbaar ca teen ba, ba noppi tudde ko kër. Def nañu loolu ndaxte
aada dogal na mënuñoo dox fu gëna sore benn kilomet kër ga, te bëggoon nañu yokk àpp
ba ngir ñu mana wëggi seeni jur ca teen bu gëna sore benn kilomet te baña jàdd yoon. 210Ñeenteelu at miñett, ndax kenn waru koo yiwi ci bésub noflaay bi? »Naka la wax loolu, noonam yépp daldi rus, waaye mbooloo mi di bég ci
jëf yu yéeme, yi mu doon def yépp. 211Nettalib YeesuSaar 15. Yeesoo nga jublu Yerusalem ba tey97. Erodd wut na rey Yeesu (Lu 13:22-33)Anam yi: Yeesu ma nga nekk ca diiwaanu Galile ba tey ndaxte Galile ak
Pere la Erodd Antipas yilifoon. 
Lu Yeesoo ngi doon jaar ci ay dëkk yu mag ak yu ndaw, di jàngle te jublu
Yerusalem. Am ku ko ne: « Boroom bi, ndax ñiy mucc ñu néew lay doon? » Yeesu ne
léen: « Defleen seen kem kàttan, ngir dugg ci bunt bu xat bi715, ndaxte maa
ngi leen koy wax, ñu bare dinañu jéema dugg, waaye duñu ko man. 
Jamono dina ñëw, ju boroom kër gi di jóg, tëj buntam. Dingeen nekk ci
biti di fëgg naan: “Boroom bi, ubbil nu!” Mu ne léen: “Xawma fu ngeen
bokk. ” Bu ko defee ngeen naan: “Noo doon bokk di lekk ak a naan, te
jàngle nga ci sunuy pénc. ” Mu ne léen: “Nee naa leen xawma fu ngeen
bokk. Yéen ñépp soreleen ma, defkati lu bon yi!716“ Foofa dingeen jooy,
di yéyu717, bu ngeen gisee seeni maam Ibraayma, Isaaxa, Yanqóoba ak
yonent yépp ci nguuru Yàlla718, te ñu dàq leen ca biti. Ay nit dinañu jóge
penku ak sowu, nor ak sudd, ñëw, bokk lekk ci ñam, yi Yàlla di joxe ci
nguuram. Noonu ñenn ci ñi mujj ñooy jiituji; te ci ñi jiitu, ñooy mujji. »Ca jamono jooja ay Farisen ñëw ca Yeesu ne ko: « Jógeel fii, dem feneen,
ndaxte Erodd719 a ngi lay wuta rey. » Noonu mu ne léen: « Demleen ne715 Lu 13:24 bunt bu xat: Yeesu weddi na li ñu ëpp ca Yawut ya gëmoon, maanaam mucc
nañu ndax Yawut lañu, ñu dul ñi gëna bon ni juutikat ya. 
716 Lu 13:27 soreleen ma: Baatu Yeesu niroo na li ñu jàng ca Ps 6:8. 
717 Lu 13:28 jooy di yéyu: Yéyu moo wone mer, metit walla naqar. 
718 Lu 13:28 gisee seeni maam Ibraayma, Isaaxa, Yanqóoba ak yonent yépp ci nguuru
Yàlla: Yàlla moo digoon Ibraayma ne dina ko may suufu Palestiin te def ko xeet wu yaa
(Ge 12:2; 17:5; 22:17-18). Gannaaw ga, Yàlla feddali na ko ak Isaaxa (Ge 17:19,21;
26:3-5,24) ak Yanqóoba (Ge 28:14-15). Ibraayma, Isaaxa ak Yanqóoba moo misaale li def
Yawut ya xeet. Moo tax ñu gis ne Yàlla mooy Yàllay Ibraayma, Isaaxa ak Yanqóoba (Ex
3:6,15,16; 4:5; Mc 22:32; Mk 12:26; Lu 20:37; Jëf 3:13). Yawut ya yaakaar nañu ne
ndegam askanu Ibraayma, Isaaxa ak Yanqóoba Yàlla dina léen teral ca Àjjana te ñu gis
fa Ibraayma, Isaaxa ak Yanqóoba. 
719 Lu 13:31 Erodd: Mooy Erodd Antipas. Seetal leeral 74 (Lu 3:1, wàll 16, page 43). 
Erodd moo nguuru ca diiwaani Galile ak Pere. Naka noonu Yeesu dafa soxla génn Galile
ngir rëcc ca loxo Erodd. 212Ñeenteelu at mibukki720 boobu ne ko: “Xoolal, maa ngi dàq rab yi tey wéral nit ñi tey ak
suba721. Ca ñetteelu fan ba, ma àgg fa ma Yàlla jëmale. ” Waaye fàww ma
dox sama itte tey, suba ak gannaaw suba, ndaxte wareesula reye ab yonent
feneen fu dul Yerusalem. 98. Yeesu ca kërug Farisen (Lu 14:1-14)Lu Benn bésub noflaay Yeesu dem ci këru benn kilifag Farisen yi, ngir
lekke fa. Nit ñaa ngi ko doon xool bu baax. Faf am ca kanamam nit ku
feebaroon, ay tànkam newi722. Yeesu yékkati baatam, ne xutbakat ya ak
Farisen ya: « Ndax jaadu na, nu faj ci bésub noflaay bi?723 »Waaye ñépp ne cell. Yeesu daldi laal jarag ja, faj ko, ba noppi ne ko mu
ñibbi. Gannaaw loolu mu ne léen: « Ku sa doom walla sa yëkk daanu ci
teen724, ndax doo dem génneji ko ca saa sa, fekk sax bésub noflaay la? »
Amuñu woon dara lu ñu ciy teg. Yeesu gis ni gan yi doon tànne toogu yu yiw yi, mu daldi léen wax léeb
wii: « Bu ñu la wooyee ci xewu céet, bul jël toogu bu yiw725. Man na am
woo nañu it nit ku la ëpp daraja. Kon ki leen woo yéen ñaar ñépp man na
ñëw ci yaw ne la: “Joxal toogu bi nit kii. ” Noonu dinga rusa dem ca toogu
bu gannaawe ba. Waaye bu ñu la wooyee, demal ca toogu bu gannaawe
ba. Bu ko defee ki la woo, bu agsee ne la: “Sama xarit, àggal ca kaw. ”
Loolu dina la sagal ci ñi nga toogandool ci lekkukaay bi. Ndaxte képp kuy
yékkatiku dees na la suufeel, te kuy suufeelu, ñu yékkati la. »Noonu Yeesu ne ki ko woo woon lekk: « Boo dee woote añ walla reer, bul720 Lu 13:32 bukki: Rab wi ñu tudd ci gereg (rënar) te firi ‘bukki’, wel la gëna niroo. Tudd
kenn ‘bukki’, waxin la woon, bu doon misaale ku muus, ku fexe lu bon, walla workat walla
nitu caaxaan. 
721 Lu 13:33 tey, suba ak gannaaw suba: Waxin la, wuy tekki ab diir. Du ñetti fan. 
722 Lu 14:2 ku am tànk yu newi: Màndarga bu wone ay tawat yu wuute la. Daan nañu
xalaat ne mbugalu Yàlla ndax bàkkaar a tax. Woo nañu waa jooju ca xew mi ngir fiir
Yeesu. 
723 Lu 14:3 ndax jaadu na, nu faj ci bésu noflaay bi: Boroom diine daan nañu werante
ca lan lañu mana def ca bésub noflaay. Faj nit bokkoon na ca werante boobu. 
724 Lu 14:5 sa doom walla sa yëkk daanu ci teen: Farisen ya may nañu nit génne seen
doom walla mala ca teen ca bésub noflaay. Amoon yeneen tariixa yu tere ko. 
725 Lu 14:7 toogu yu yiwi yi: Ban toogu lañu may nit ca xew moo wone woon seen maana
ak màqaama. Maana dafa amoon solo lool. Toogu yu yiwi ca aj bernde moo yi nekk ca
weti boroom xew ba. 213Nettalib Yeesuwoo rekk say xarit, say doomi ndey, say bokk, walla say dëkkandoo yu am
alal. Lu ko moy ñooñu itam dinañu la woo, fey la bor bi. Waaye boo dee
woote lekk, wool néew doole yi, làggi yi, lafañ yi ak gumba yi. Soo ko
defee, dinga barkeel, ndaxte duñu la ko mana fey, waaye dinga jot sag
pey, bés bi ñi jub di dekki. »Léebu ñiy jéggalu ci ngan gi (Lu 14:15-24)Lu Bi mu déggee wax yooyu, kenn ca gan ya ne Yeesu: « Kiy lekk ci ñam,
yi Yàlla di joxe ci nguuram726, barkeel nga!727 » Yeesu ne ko: « Dafa
amoon nit ku togglu ay ñam728, woo ay nit729 ñu bare. Bi waxtuw lekk
jotee mu yónni surga730 ca ña muy ganale731, fàttali léen: “Man ngeena
ñëw, ndaxte lépp sotti na léegi. ”« Waaye ñu tàmbali di jégglu732 ci ngan gi ñoom ñépp. Ku jëkk ka ne ko:
“Damaa jënd tool733 léegi, te fàww ma dem seeti ko. Maa ngi lay ñaan, nga
jéggal ma. ” Keneen ne: “Damaa jënd léegi fukki yëkk734, te damay dem726 Lu 14:15 ñam yi Yàlla joxe ci nguuram: Bernde daan na misaale Àjjana ak mucc gi. 
Seetal Isa 25:6-9; Pe 19:7-9. Mbindum Yàlla nee na ne ca mujug jamono ji Almasi bi dina
berndeel ñi bokk ca mucc ji jataayu Yàlla, mooy lu indi nguuru Yàlla. 
727 Lu 14:15 barkeel nga: Yeesu waroon na tontu ak lu mel ni ‘Yal na nu Yàlla defal ba
nu bokk ci ñi jub, te yelloo toog ak góor ñu am tur ca bés boobu. ’ Waaye mu tontu ak
wenn léeb. 
728 Lu 14:16 togglu ay ñam: Ñi déggoon Yeesu dina xalaat ca bernde Almasi ji. 
729 Lu 14:16 woo ay nit: Daan nañu woo nit ñi lu jiitu xew ma ngir xam ñaata nit nara ñëw. 
Su fekkee ne gan ya tontu, ne dinañu ñëw, baña ñëw gàcce gu réy la. Li ñu rendi moo sës
ca ñaata nit lañuy séenu. Su nit néewee ginaar lañu rendi. Su ñu baree xar walla sëllu
lañu rendi. 
730 Lu 14:17 yónni surga: Bi ñu rendee mala ma, di ko togg ba noppi, te lépp pare daan
nañu yónni kenn ca ña mu ganale wax leen ñu ñëw. 
731 Lu 14:17 ña mu ganale: Ñi déggoon Yeesu dina xalaat ne ña mu ganale moo misaale
kilifay Israyil. 
732 Lu 14:18 tàmbale di jégglu: Baña ñëw gannaaw ga ñu nangu ko lu réy te ruslu la. 
733 Lu 14:18 jënd tool: Lay wi, lu dul dëgg la. Kenn du seet tool gannaaw ga ñu jënd ko. 
Dañu koy seet bala ñu jënd ko. Waa jooju manoona xaar ba suba ngir dem seeti tool. Tool
bi demul fenn. Naka noonu dafa ñaawal boroom xew ba. 
734 Lu 14:19 jënd fukki yëkk: Ku man jënd fukki yëkk boroom alal la, te am na suuf su
yaatu. Lay wi, lu dul dëgg la itam. Daan nañu bey tool ak yëkk yi ñu likke léen ñaar-ñaar. 
Bala ñu jënd léen, daan nañu léen nattu ba xam ndax man nañu beyandoo. Nattu léen
gannaaw ga ñu jënd léen ba noppi amul njëriñ. Naka noonu dafa ñaawal boroom xew ba. 214Ñeenteelu at minii, jéem léena beyloo ba xam. Maa ngi lay ñaan, nga jéggal ma. ” Keneen
ne ko: “Damay sooga takk jabar735, looloo tax duma mana ñëw. ”« Surga ba dellu ca njaatigeem nettali ko loolu lépp. Noonu boroom kër
ga mer, daldi ne surga ba: “Demal gaaw ca pénc ya ak ca mbedd ya ca
dëkk ba, te indil ma fii néew doole yi, ñu làggi ñi, gumba yi ak lafañ
yi736. ”« Surga ba ñëwaat ne ko: “Sang bi, def naa li nga ma sant, waaye bérab bi
feesul. ” Noonu njaatige ba ne ko: “Génnal dëkk bi te dem ca yoon ya ak
ca tool ya737, xiir nit ñi, ñu duggsi, ngir sama kër fees. Maa ngi leen koy
wax738, ci ñi ma woo woon ci sama reer bi, kenn du ci ñam. ” »99. Ay taalibe war nañu dëddu lépp (Lu 14:25-35)Lu Am mbooloo yu réy yu toppoon ci Yeesu, ba muy dem ca yoon wa. Mu
geestu ne léen: « Képp ku ñëw ci man te gënalu ma ko baayam, yaayam,
soxnaam, ay doomam, ay magam ak ay rakkam, walla sax bakkanam, du
mana nekk sama taalibe. Képp koo xam ne nanguwuloo ñàkk sa bakkan,
ba mel ni ku ñu daaj ci bant739, te nga topp ma, doo mana nekk sama
taalibe. Su kenn ci yéen bëggee tabax taaxum kaw740, ndax du jëkka toog,
xalaat ñaata la ko wara dikke, ngir seet ba xam ndax am na xaalis bu mana
àggale liggéey bi? Lu ko moy, su yékkatee fondamaa bi te manu koo
àggale, ñi koy gis dinañu ko ñaawal, naan ko: “Waa jii dafa tàmbalee
tabax, waaye manu koo àggale. ” Walla boog ban buur mooy dugg ci xare735 Lu 14:20 takk jabar: Yoonu Musaa may na ku bokk ca xare te takk jabar mu ñibbi, toog
këram at (De 20:7; 24:5). Céet bi jeex na ba noppi. Mënuñu defandoo ñaari xew ca ab
dëkk bu ndaw. Tamit céet, dañuy ko waaj bu yàgg. Naka noonu xamoon na ne du man
ñëw xew ma bala mu nangu dem. Naka noonu, lay wi itam, musalu ko ca warugar, dem
xew ma. 
736 Lu 14:21 néew doole yi, ñu làggi ñi, gumba yi ak lafañ yi: Ñi déggoon Yeesu dina
xalaat ne ñooñu ñoo misaale nit ñi Yawut ya nanguwul te bëggul, te dëkk ci seen biir ba
tey. 
737 Lu 14:23 dem ca yoon ya ak ca tool ya: Ñi déggoon Yeesu dina xalaat ne ñooñu ñoo
misaale ñi dul Yawut ya. 
738 Lu 14:24 Maa ngi leen koy wax: Ndax Yeesu moo ko wax (ña nekk ca kër Farisen ga)
walla bokk ca li boroom xew ba waxoon?
739 Lu 14:27 ku ñu daaj ci bant: Seetal leeral 395 (Mc 10:38, wàll 58, page 136). 
740 Lu 14:28 taaxum kaw: Daan nañu tabax taaxum kaw yu mel ni sooroor ca tool ya, yu
nekk wottukaay walla tata ngir aar tool ba ca sàcc. 215Nettalib Yeesuak beneen buur te jëkkula toog, seet ba xam moom ak fukki junniy xarekat
man na xeex ak kiy ñëw ak ñaar fukki junniy xarekat? Su ko manul, dafay
yónni ndaw ca beneen buur ba, fi ak ma ngay sore, ngir ñu juboo. Naka
noonu itam ku nekk ci yéen, bu dëdduwul li mu am lépp, du mana nekk
sama taalibe. « Xam ngeen nag ne xorom lu baax la, waaye bu sàppee741, nan lañu koy
delloo cafkaam? Du jariñ suuf, te du nekk tos. Dañu koy sànni ca biti. 
Déglul bu baax, yaw mi am ay nopp. »100. Ñetti léeb ci lu jëm ci gis lu réerLéebu xar mu réer ma742 (Lu 15:1-7; Mc 18:12-14)
Lu Ay juutikat ak ay boroom bàkkaar743 daan jegesi Yeesu ngir déglu ko. 
Farisen ya ak xutbakat ya di ñurumtu naan: « Waa jii mi ngi nangoo nekk
ak ay boroom bàkkaar ak a lekkandook ñoom!744 » Noonu Yeesu daldi
léen wax léeb wii745 ne léen: « Kan ci yéen746 soo amoon téeméeri xar747,
te benn réer ci, nooy def? Ndax doo bàyyi ca parlukaay ba juróom ñeent
fukki xar ya ak juróom ñeent, toppi ma réer, ba gis ko? Te boo ko gisee,
dinga ko gàddu ak bànneex, yóbbu ko kër ga. Boo àggee ca kër ga, dinga
woo say xarit ak say dëkkandoo ne léen: “Kaayleen bànneexu ak man,
ndaxte gis naa sama xar ma réeroon. ”« Maa ngi leen di wax lii: ci noonule, dina am mbég ci asamaan, bu benn741 Lu 14:34 xorom: Seetal leeral 191 (Mc 5:13, wàll 35, page 84). 
742 Lu 15:4 Léebu xar mu réer ma: Ñetti jukki ci Mbindum Yonent yi ñoo nekk gannaaw
léeb bi (Ps 23; Jer 23:1-4; Ez 34:11-16). 
743 Lu 15:1 juutikat ak boroom bàkkaar: Boroom bàkkaar moo ku xëtt dogali yoonu
Musaa, di baña sàmmonteek li Yàlla santaane. Am na ay boroom xam-xam ci sunu
jamono ñi xalaat ne Farisen tudde nañu kepp ku jàngul diine boroom bàkkaar. Seetal itam
leeral 90 (Lu 3:12, wàll 16, page 47) ngir gëna xam ci lu jëm ca juutikat ya. 
744 Lu 15:2 lekkandook ñoom: Seetal leeral 239 (Mc 9:10-11, wàll 39, page 97). 
745 Lu 15:3 Yeesu wax léeb: Yeesu wax na ñetti léeb ngir tontu ca tuuma Farisen ya,
mooy mu lekkandook boroom bàkkaar ya. 
746 Lu 15:4 kan ci yeen: Yeesu dafay mengale Farisen ya ak xudbakat ya ak benn sàmm,
lenn lu léen wara naqaral. 
747 Lu 15:4 téeméeri xar: Seetal leeral 595 (Mc 18:12, wàll 83, page 188) ngir gëna xam
seen càmm. Seen boroom diine nee nañu càmm du liggéey bi ku baax def, ndaxte ci seen
gis-gis sàmm mënul sàmm yoon. 216Ñeenteelu at mibàkkaarkat tuubee ay bàkkaaram748. Te mbég moomu mooy ëpp mbég, mi
fay am, ngir juróom ñeent fukk ak juróom ñeent ñu jub, te soxlawuñoo
tuub seeni bàkkaar. »Léebu xaalis bu réer ba (Lu 15:8-10)Lu « Te it bu jigéen749 dencoon fukki libidoor750, benn réer ca, nu muy def?
Ndax du taal ab làmp751, bale kër ga, seet fu nekk, ba gis ko? Bu ko gisee,
dina woo ay xaritam ak ay dëkkandoom ne léen: “Kaayleen bànneexu ak
man, ndaxte gis naa sama alal ja réeroon. ” Maa ngi leen di wax lii: ci
noonule la malaakay Yàlla yi di ame mbég ci benn bàkkaarkat bu tuubee
ay bàkkaaram748. »Léebu ñaari doom yu réer ya (Lu 15:11-32)Lu Yeesu dellu ne léen: « Dafa amoon góor gu am ñaari doom. Benn bés
caat ma ne baay ba: “Baay, damaa bëggoon, nga jox ma752 li may wara
féetewoo ci ndono li753. ” Noonu baay ba daldi léen séddale alalam. Ay fan748 Lu 15:7,10 tuub bàkkaaram: Tuub mooy dellusi ci Yàlla. Waaye ñu bare daan nañu
boole itam dellusi ca réew ma, ca Yerusalem, ca Siyoõ, ca kër Yàlla ga. Farisen ya
xalaatoon nañu ne tuub moo ëmb wax na mu tooñe, dabu (maanaam dàmp ki nga
tooñoon), te baña sóobuwaat ca bàkkaaram. Waaye ci léeb yi Yeesu moo ko tekki ne
nangu Yàlla fekk la rekk. 
749 Lu 15:8 bu jigéen: Yeesu dafay mengale Farisen ya ak xudbakat ya ak jenn jigéen,
luy yées mengale léen ak sàmm. 
750 Lu 15:8 fukki libidoor: Posetu xaalis la. Dayoom moo doon daanaka li ñu fey kuy
liggéey tool ngir benn fan. 
751 Lu 15:8 taal ab làmp: Kër ya ca jamono amuñu palanteer, walla ñu am ab palanteer
bu tuuti. Naka noonu kër ga dafa lëndëm ca bëccëg sax. Làmp ba, làmpu diwlin la te
leeram amul doole. Miir ak suufu kër ga, doj wu ñuul wi ñu tudde basaltë lañu ko defare. 
Këri néew-doole ya amoon na xar-xar ya diggante xeer ya ca suufam, te posetu xaalis, su
wàddee, man naa dugg ci biir ba gis ko jafe. 
752 Lu 15:12 jox ma: Naan ndono li, fekk baayam mi ngi dund ba tey dafa yéene baayam
dee. Dafa mel ni mu wax Baayam ne dama bëgg nga dee. Saaga bu réy la. Ñi déglu
dañuy xaar mu mere ko, te bañ. Doom ji def na ko ca kanam waa dëkk yépp. 
753 Lu 15:12 ndono li: Ndono taaw bi mooy ñaari cér ci ñett. Li caat mi mooy benn cér ci
ñett. Ci Israyil léeg-léeg benn baay dina séddale ndonoom laata mu dee waaye taxul ay
doomam am sañ-sañ jaay ko su fekkee ne baay bi dund. Li doomam defoon gàcce gu réy
la, ba waa këram yépp rus. 217Nettalib Yeesuyu néew gannaaw gi754, caat ma fab yëfam yépp755, dem ca réew mu sore,
yàq fa alalam756 ci topp nafsoom. Bi mu sànkee alalam jépp, xiif bu metti
dal ca réew ma, mu tàmbalee ñàkk. Mu dem nag, di liggéeyal ku dëkk ca
réew ma, kooku yebal ko ca ay toolam ngir mu sàmm mbaam-xuux ya757. 
Mu xiif ba bëgga lekk ca ñamu mbaam-xuux ya, ndaxte kenn mayu ko
dara. Mujj xelam délsi758, mu ne: “Sama baay am na ay surga yu bare, te
dañuy lekk ba suur. Man nag maa ngi fii di bëgga dee ak xiif! Damay jóg,
dem ca sama baay ne ko: ‘Baay, tooñ naa Yàlla, tooñ naa la; yeyootumaa
nekk sa doom; boole ma ci say surga. ’ “« Mu daldi jóg, jëm kër baayam. Waaye bi muy soreendi kër ga, baayam
séen ko759, yërëm ko, daldi daw laxasu ko, fóon ko760. Doom ja ne ko:
“Baay, tooñ naa Yàlla, tooñ naa la; yeyootumaa nekk sa doom. ” Waaye
baay ba ne ay surgaam: “Gaawleen indi mbubb, mi gëna rafet761, solal ko754 Lu 15:13 ay fan yu néew: Doom ji jaay na lépp bu gaaw ndaxte mu xam ne waa dëkk
yépp mere ko ci ni mu indi gàcce ci waa këram. 
755 Lu 15:13 fab yëfam yépp: Baay ba jox na doomam sañ-sañ ngir moom te jaay wàllam
ci ndono li. 
756 Lu 15:13 yàq fa alalam: Dinañu toõ képp ku ñàkk ndonoom ci ñu dul Yawut yi. Su
doom ji delloo dëkkam, waa dëkk ba dinañu indi ndaa ba màgg bu fees ak gerte ak mboq
yi ñu lakkoon, toj ko ci kanamu tooñkat ba te ñépp yuuxu ne ‘diw dàq nañu ko ci xeetam’. 
757 Lu 15:15 sàmm mbaam-xuux: Mbaam-xuux bokk na ca li daganul ca Yoonu Musaa
(Le 11:7; De 14:8). Yawut daan nañu séexlu lool mbaam-xuux ya ak ñi ko sàmm walla yar,
waxatumaak lekk ca ñamu mbaam-xuux. Ba fi ñu tollu ci léeb bi, ñi déglu Yeesu xalaat
nañu ne xale bi jot na li mu yelloo. 
758 Lu 15:17 xelam délsi: Réccuwul dëgg-dëgg. Pexe la ngir faj soxlaam. Dafa bëgg
baayam fey ko ngir liggéey ba mana fey boram. Doom ji dafa xalaat ci xaalis bi mu wara
dellu su fekkee ne mu bëgg tere ñu toõ ko. Su fekkee ne mu dellu xaalis bi waa dëkk bi
dina ko nangu. Xalaatu ci gàcce bi mu indi woon walla tiis ci xolu baayam. 
759 Lu 15:20 séen ko: Baay bi xam na ne doom ji dina dellusi benn bés ak loxo neen, te
xam na xel li waa dëkk wara def su ñëwee. Naka noonu bés bu nekk mu xool yoon wi
dugg dëkk bi ngir seet ndax doomam di ñëw. Baayam am na pexe itam – mooy doggali
doomam ci yoon wi bala doom ji àgg dëkk ba. Ndaxte su fekkee ne baay bi dafa man
juboo ak doom ji ci kanamu ñépp kenn ñemeetu ko toõ. Naka noonu baay bi séen
doomam bi muy soreendi kër ga. 
760 Lu 15:20 daw laxasu ko, fóon ko: Dafa yëkkati mbubbam bu mag ngir man daw. Ci
Palestiin mag du yëkkati mbubbam, te du daw. Def ko gàcce la. 
761 Lu 15:22 mbubb mi gëna rafet: Mooy bosu baay bi. 218Ñeenteelu at miko. Te ngeen roof ab jaaro762 ci loxoom te solal ko ay dàll763. Indileen sëllu
wu duuf764 wa te rey ko, nu lekk te bànneexu; ndaxte sama doom jii dafa
dee woon te dundaat na, dafa réeroon te feeñ na. ” Noonu ñu tàmbalee
bànneexu. « Fekk booba taaw baa nga woon ca tool ya. Bi mu ñëwee, ba jub kër ga,
mu dégg ñuy tëgg, di fecc. Mu daldi woo kenn ca surga ya nag, laaj ko lu
xew. Mu ne ko: “Sa rakk moo délsi, te sa baay rey na sëllu wu duuf wa,
ndaxte ñibsi na ci jàmm. ”« Ci kaw loolu taaw ba daldi mer, baña dugg ca kër ga765. Baayam daldi
génn, ngir ñaan ko mu dugg. Waaye taaw ba wax baayam ne ko: “Seetal
ñaata at laa la liggéeyal, mel ni jaam, te masumaa moy sa ndigal, waaye
yaw, masuloo ma may sax tef, ngir ma bànneexu, man ak samay xarit. 
Waaye bi sa doom jii dikkee, moom mi yàq sa alal ci ndoxaan, reyal nga
ko sëllu wu duuf wi. ” Noonu baay bi ne ko: “Sama doom, yaa ngi ak man
bés bu nekk, te li ma am lépp, yaa ko moom. Waaye war nanoo bànneexu
te bég, ndaxte sa rakk jii dafa dee woon te dundaat na, dafa réeroon te
feeñ na. ”766 »101. Léebu bëkk-néeg bu njublaõ (Lu 16:1-13)Lu Yeesu neeti ay taalibeem: « Benn boroom alal moo amoon bëkk-néeg
bu ñu jiiñ ne dafay pasar-pasaree alal ji. Waa ja woo ko ne ko: “Li may
dégg ci yaw mooy lan? Leeralal ma ni nga liggéeye ak sama alal, ndaxte
dootoo nekkati sama bëkk-néeg. ”« Bëkk-néeg bi di xalaat naan: “Nu may def nag, segam sama njaatige
dafa may dàq ci liggéey bi mu ma joxoon? Dem beyi? Awma kàttanam. 
Yelwaani? Rus naa ko. Xam naa ni may def, ba su ma ñàkkee sama762 Lu 15:22 roof ab jaaro: Jaaro mooy jaarob màndargaal ba, bi wone ne doom ji bokk
na ca kër ga, te am sañ-sañ ak wóolute. 
763 Lu 15:22 solal ko ay dàll: Dàll mooy ràññale doomi kër ga ak jaam ya. Jaam solul dàll. 
764 Lu 15:23 sëllu wu duuf: Aw sëllu doy na dundal gan yu bare lool. Daawuñu lekk yàpp
lu dul ca màggal walla bernde. 
765 Lu 15:28 baña dugg ca kër ga: Bi taaw bi bañee dugg kër ga, ba noppi werante ci
kanamu ñépp ak moom rusloo na baayam. Tamit taaw bi woowul baayam ‘Baay’,
maanaam mayu ko cér. 
766 Lu 15:32 Yeesu àggalewul léeb bi. Xamuñu ndax juboo na ak baayam walla déet. 
Taaw bi moo misaale ñi déglu. Ndax dinañu juboo ak Yàlla, ni bàkkaarkat ya defoon?219Nettalib Yeesuliggéey, ay nit fat ma. ” Noonu mu daldi woolu kenn ku nekk ca ña
ameeloon njaatigeem bor. Ka jëkka ñëw, mu ne ko: “Ñaata nga ameel
sama njaatige?” Mu ne ko: “Téeméeri bidoõi diwu oliw767. ” Bëkk-néeg ba
ne ko: “Sa kayit a ngii768. Toogal fii gaaw te bind juróom fukk. ” Mu neeti
keneen: “Yaw nag, ñaata nga ko ameel?” Mu ne ko: “Téeméeri saakuy
pepp769. ” Bëkk-néeg ba ne ko: “Sa kayit a ngii. Bindal juróom ñett fukk. ”
Njaatige ba nag daldi naw770 ni bëkk-néeg bu njublaõ boobu muuse woon. 
Ndaxte ñi bokk ci àddina ñoo gëna muus ci li ñu jote ci seen diggante ak
seen moroom, ba raw ñi bokk ci leeru Yàlla. »Yeesu teg ca ne: « Maa ngi leen di wax lii: sàkkuleen ay xarit jaare ko ci
alalu àddina, ngir bu alal nekkatul, ñu man leena fat ca dal yu sax ya. Nit
ku maandu ci yëf yu néew, dina maandu itam ci yu bare. Ku jubadi ci yëf
yu néew, du jub ci yu bare. Su fekkeente ne nag jubuleen ci alalu àddina,
kon ku leen di dénk alal ju wóor ji? Te su ngeen maanduwul ci alal ji
ngeen moomul, kon ku leen di jox alal ji ngeen moom? « Benn jaam
manula jaamoondoo ñaari sang; fàww nga bañ kii, bëgg ki ci des, walla
nga jàpp ci kenn ki, xeeb ki ci des. Manuleena boole jaamu Yàlla ak
jaamu Alal. »102. Boroom alal ji ak Lasaar (Lu 16:14-31)Lu Farisen yi déglu li Yeesu doon wax lépp, tàmbali di ko reetaan, ndaxte
ñu bëggoon xaalis lañu. Waaye Yeesu ne léen: « Yéen yéena ngi fexee jub
ci kanam nit ñi waaye Yàlla xam na seen xol. Ndaxte li nit ñiy fonk, Yàlla
sib na ko. « Yoonu Musaa wi ak waxi yonent yi ñu ngi fi woon ba kera Yaxya di767 Lu 16:6 téeméeri bidoõi diwlinu oliw: Mooy daanaka 2. 200 liitar, di nekk meññeefu
150 garab. Te dayoom mooy 1. 000 denariyon, daanaka lu ñu fey liggéeykat ngir mu
liggéey 3 at. 
768 Lu 16:7 Sa kayit . . . bindal: Am na ñi xalaat ne bëkk-néeg ba dafa wàññi wàllu boppam
wu mu tegoon ca bor lu jiitu. 
769 Lu 16:7 téeméeri saakuy pepp: Mooy daanaka 17. 000 kilo bele. Dayoom mooy 2. 500
denariyon, peyug 8 at ci kuy liggéey tool. Bëkk-néeg ba wàññi na boru ku nekk lu tollu 500
denariyon. 
770 Lu 16:8 njaatige ba daldi naw: Ñépp waroon na xalaat ne njaatige bi sant na mu
wàññi bor ya, naka noonu ku yéwén la. Njaatige bi mënatul soppi dara gannaaw ga mbir
mi feeñ. Su ko defee mu rus. 220Ñeenteelu at miñëw. La ko dale foofa nag, yégle nañu xibaaru jàmm bi771 ci nguuru
Yàlla772, te ñépp a ngi góor-góorlu, ngir dugg ci. Waaye nag asamaan ak
suuf jóge fi moo gëna yomb randal wenn rëdd ci arafu yoonu Musaa. « Ku fase sa soxna773, ba noppi takk keneen, njaaloo nga, te ku takk jigéen
ju jëkkëram fase, njaaloo nga. « Dafa amoon boroom alal juy sol yére yu rafet te jafe, tey dund bés bu set
dund gu neex. Fekk miskin774 mu ñuy wax Lasaar daan tëdd ca buntu
këram, fees dell ak ay góom, te bu sañoon, di lekk ci desiti ñam wiy rot ci
lekkukaayu boroom alal ji. Xaj yi sax daan nañu ñëw, di mar ay góomam. « Noonu miskin ma dee, malaaka yi yóbbu ko ca wetu Ibraayma775. 
Boroom alal ja itam dee, ñu suul ko. Bi ñu koy mbugal ca sawara776, mu
téen, séen fu sore Ibraayma ak Lasaar ci wetam. Noonu mu yuuxu ne:
“Maam Ibraayma, yërëm ma! Yebalal Lasaar, mu sëpp catul baaraamam
ci ndox, seralal ma sama làmmiñ, ndaxte maa ngi sonn lool ci sawara sii!”
Ibraayma ne ko: “Sama doom, fàttalikul ne jot nga sa bànneex ci àddina,
fekk Lasaar dëkk ci tiis. Looloo tax xolam sedd fii, yaw nag, ngay sonn. 
Rax-ca-dolli it am na kàmb gu xóot sunu diggante ak yéen, ba tax ñi bëgga
jóge fii jëm ci yéen, walla ñi bëgga jóge foofu jëmsi ci nun, duñu ko
man. ”« Noonu boroom alal ja ne: “Kon nag maam, maa ngi lay ñaan, nga yebal
Lasaar ca sama kër baay, ndaxte am naa fa juróomi rakk. Na léen artu,
ngir ñu baña ñëw ñoom itam ci bérabu metit wii. ” Ibraayma ne ko: “Say
doomu baay, ñu ngeek yoonu Musaa ak téerey yonent yi. Nañu léen
déggal. ” Boroom alal ja ne ko: “Déedéet, maam Ibraayma, waaye su kenn
dekkee, dem ca ñoom, dinañu tuub seeni bàkkaar. ” Waaye Ibraayma ne771 Lu 16:16 xibaaru jàmm: Seetal leeral 1 (Mk 1:1, wàll 1, page 12). 
772 Lu 16:16 nguuru Yàlla: Seetal leeral 84 (Mc 3:2, wàll 16, page 45). 
773 Lu 16:18 fase sa soxna: Seetal leeral 202 (Mc 5:31, wàll 35, page 86). 
774 Lu 16:20 miskin ma: Ku déggoon li Yeesu wax ci lu jëm ca miskin ma dina xalaat ne
kooku Yàllaa ko xeeb, di ko suufeel. Torox na, ba mu siba sib ko. 
775 Lu 16:22 wetu Ibraayma: Dafa wax ca bernde ji ñu am ca laaxira. Ñi bokk dañuy
sóonu ca seeni concol càmmooñ ca i lal, yi wër ab lekkukaay, bopp féete taabal bi, tànk
féete gannaaw. Miskin ma dafay toog ca toogu gu gëna yiwi ca wetu Ibraayma. 
776 Lu 16:23 sawara: Am na ñaari baat ci làkku Gereg yu ñu firi sawara, mooy ñaari bérab
yu wuute. Benn, bi ñu gis ci aaya bi, mooy barsàq, fu ñu denc ñi sànku ba bésu pénc ma. 
Beneen bi mooy sawara su dul fey fu ñu sànni ñi alku gannaaw bésub pénc ma (Pe
20:11-15). 221Nettalib Yeesuko: “Su ñu dégluwul Musaa ak yonent yi, kon ku dekki sax, du tax ñu
gëm. ” »103. Waxtaan ci bàkkaar, ak ngëm, ak warugaru jaam (Lu 17:1-10)Lu Yeesu waxaat ay taalibeem ne léen: « Fiir yuy yóbbe nit bàkkaar manta
ñàkk, waaye toroxte dal na ki koy lal. Ñu takk doj wu réy777 ci baatam,
sànni ko ci géej moo gën ci moom muy daaneel ci bàkkaar kenn ci ñi gëna
tuuti ci ñii. Wottuleen seen bopp. « Bu sa mbokk tooñee, yedd ko. Bu réccoo, baal ko. Te su la tooñee
juróom ñaari yoon ci bés bi, te ñëw ci yaw juróom ñaari yoon ne la: “Tuub
naa ko,” nanga ko baal. »Ndaw ya wax Boroom bi ne ko: « Yokkal sunu ngëm. » Boroom bi ne
léen: « Su ngeen amee ngëm gu tuuti sax niw peppu fuddën778, kon
dingeen mana ne garab gii: “Buddeekul, dem jëmbëtu ca géej ga,” te dina
def li ngeen wax. « Kan ci yéen bu amoon surga bu beyi walla bu sàmmi ba ñëw, ndax dafa
ko naa: “Kaay lekk”? Déedéet. Xanaa kay da ko naan: “Defaral ma reer
bi. Takkul te tibbal ma, ba ma lekk te naan, ba noppi nga doora lekk te
naan. ” Li surga ba topp ndigal, ndax tax na mu yelloo ngërëm? Déedéet. 
Noonu yéen itam bu ngeen toppee li ñu leen sant lépp ba noppi, dangeena
war ne: “Ay surga rekk lanu. Sunu warugar lanu def. ” »104. Yeesu faj na fukki gaana (Lu 17:11-19)Anam yi: Ngir dem Yerusalem, Yeesu dafa bëgg jàll dexu Yurdan dem sud
ci diiwaanu Pere. Dina tax mu teggi diiwaanu Samari. Moo tax mu jaar
ci dig wiy xàjjale Samari ak Galile. 
Lu Bi muy dem Yerusalem ba tey, Yeesu jaar ci dig wiy xàjjale Samari ak777 Lu 17:1 doj wu réy: Seetal leeral 585 (Mc 18:6, wàll 83, page 186)
778 Lu 17:6 peppu fuddën: Seetal leeral 349 (Mc 13:31-32, wàll 52, page 124). 222Ñeenteelu at miGalile779. Bi muy jub benn dëkk, fukki gaana780 ñëw, dogale ko. Ñu taxaw
dànd ko, di wax ca kaw naan: « Yeesu, kilifa gi, yërëm nu! » Naka la léen
Yeesu di gis, naan léen: « Demleen won seen bopp sarxalkat ya. »Bi ñuy dem, ñu daldi set. Kenn ci ñoom gis ne wér na, daldi dëpp, di
màggal Yàlla ak baat bu xumb. Mu dëpp jëëm ca tànki Yeesu, di ko
gërëm. Fekk nitu Samari781 la woon. Noonu Yeesu daldi ne: « Xanaa du
fukk yépp a wér? Ana juróom ñeent ña nag? Amul kenn ci ñoom ku ñëw
gërëm Yàlla ku dul doxandéem bii! » Noonu Yeesu ne ko: « Jógal dem;
sa ngëm faj na la. »105. Liy xew ci bu Doomu nit ki ñëwee (Lu 17:20-37)Lu Farisen yi782 laaj Yeesu ne ko: « Kañ la Yàlla di tëral nguuram? » Mu
ne léen: « Bu Yàlla di wàcce nguuram ci nit ñi, kenn du ko mana teg bët. 
Duñu mana wax it ne: “Xool-leen, mi ngi fii,” walla: “Ma nga fale,”
ndaxte nguuru Yàlla wàcc na ci seen biir783. »Noonu mu ne taalibe ya: « Jamono dina ñëw, fu ngeen di bëgga gis su
doon sax benn fan ci jamono ju Doomu nit ki di ñëw, waaye dungeen ko
gis. Dees na leen ne: “Mi ngi fii!” walla: “Ma nga fale!” Buleen dem,
mbaa ngeen di léen topp. Ndaxte ni melax784 naan ràyye ci asamaan, di
leeral gii wet, ba ca gee, noonu it la Doomu nit ki di mel ci bésam785. 779 Lu 17:11 dig wiy xaajale Samari ak Galile: Amoon na ñaari yoon yi amoon solo
diggante Galile ak Yerusalem. Wenn ci ñoom jaaroon Samari, weneen dem penku topp
dig wiy xaajale Samari ak Galile ngir teggi Samari. Gannaaw ga mu jàll dexu Yurdan dem
sudd. Seetal kart 17, yoon yi jëm Yerusalem. 
780 Lu 17:12 gaana: Tere nañu gaana ya jege ku wér. Moo tax ñu dand Yeesu, wax ca
kaw. Seetal leeral 232 (Mc 8:2, wàll 37, page 94). 
781 Lu 17:16 nitu Samari: Seetal leeral 149 (Yow 4:7, wàll 28, page 69). 
782 Lu 17:20 Farisen yi: Farisen ya gëm nañu ne Yàlla dina yónni Almasi bi ngir nguuru
ca Israyil. Ñu gëm ne Almasi bi dina faagaagal seeni noon, di samp nguur gu am daraja
ak njubte ci àddina si. 
783 Lu 17:21 nguuru Yàlla wàcc na ci seen biir: Farisen dañu doon séenu firnde yu réy
yu jiitu bésu Almasi bi, waaye ràññewuñu ne nguuru Yàlla ñëw na ba noppi ak Yeesu. 
Seetal itam leeral 84 (Mc 3:2, wàll 16, page 45). 
784 Lu 17:24 ni melax: Melax, lenn li ne ràyy te ñépp man nañu gis bu leer nàññ la. Bi
Yeesu ñëwaatee di ne jalañ, ñépp dinañu ko xam. 
785 Lu 17:24 bési Doomu nit ki: Wax nañu ca bésub Almasi bi ca jamono Yeesu. Mooy
bés bi ñu yaakaar ne Almasi bi dina ñëw nangu nguuram. Yeesu moo ko tudd bési Doomu223Nettalib YeesuWaaye balaa booba fàww mu sonn lool te niti jamono jii dëddu ko. « La xewoon ca bési Nóoyin786, dina xewaat ci bési Doomu nit ki. Nit ñaa
ngi doon lekk ak di naan, di jël jabar ak a séyi, ba bés ba Nóoyin duggee
ca gaal ga. Noonu mbënn ma ñëw, rey léen ñoom ñépp. « Dina mel it ni la xewoon ca bési Lóot787. Nit ñaa ngi doon lekk ak di
naan, di jënd ak di jaay, di ji ak di tabax. Waaye bés ba Lóot génnee
Sodom788, Yàlla tawloo sawara ak tamarax789, rey léen ñoom ñépp. Noonu
lay mel, bés bu Doomu nit kiy feeñ. « Ca bés boobee ku nekk ca kaw kër ga790 te ay bagaasam nekk ca biir,
bumu wàcc jëli léen. Te it ku nekk ca tool ya, bu mu ñibbi. Fàttalikuleen
soxnas Lóot!791 Kuy wuta rawale sa bakkan, dinga ko ñàkk, waaye ku ko
ñàkk, dinga dund. Maa ngi leen koy wax: ca jamono jooju, ñaar dinañu
bokka tëdd guddi, dees na yóbbu kenn ki, bàyyi ka ca des792. Ñaari jigéennit ki. Seetal itam leeral 121 (Yow 1:51, wàll 22, page 58). 
786 Lu 17:26 bési Nóoyin: Yonent Yàlla la woon (Ge 6:5-9:29). Yàlla sant na ko mu tabax
genn gaal ngir nekk rawukaay ca mbënnu ndox mi nara ñëw ngir àtte àddina sépp. Yàlla
musal na Nóoyin ak njabootam ak xeeti rab ya yépp jaarale ko ci gaal ga. Nóoyin, mi daan
waare ci njub (2Pi 2:5), defaroon na gaal ci diirub daanaka téeméeri at. Jamonoy Nóoyin,
misaalu mbon gu màgg ak àtteb Yàlla la woon ca mbinduy Yawut ya. 
787 Lu 17:28 bési Lóot: Lóot, doomu rakku Ibraayma la woon (Ge 11:27,31; 12:4-5;
13:1,5-13; 14:8-16; 19:1-26, 30-38). Gannaaw ga baayam faatu, maamam, Teraa,
Ibraayma, Sarayi ak Lóot jóge nañu Ur ngir jëm réewu Kanaan. Lóot ak Ibraayma mujj
nañu xàjjalikoo ca Kanaan ndax seen jur yu bare. Lóot dem na sanc ca wetu dëkki Sodom
ak Gomor, yi Yàlla tasoon. Yàlla yónni na ay malaaka ngir musal Lóot ak njabootam ca
Sodom bala mu tas dëkk ya. Sodom itam misaalu mbon ak àtteb Yàlla la woon ca mbinduy
Yawut ya. 
788 Lu 17:29 Sodom: Seetal leeral 392 (Mc 10:15, wàll 58, page 136). 
789 Lu 17:29 tamarax: Doj wu mboq la. Su ñu ko taalee, mu seey di lakk bu yàgg. Am na
xet gu xasaw xunn ubale fépp, di lor képp ku ko noyyi. Bokk na ci lu génn ca tundu-safara. 
790 Lu 17:31 nekk ca kaw kër ga: Ca réewum Yawut ya kaw taax ya dafa telloon. Defare
nañu ca kaw taaxum kër ga bant, xadd ak ban. Te néeg bu nekk amoon na iskale ci biti
ngir ñu mana yéeg ci kaw taax mi. Daan nañu fa noppalu. Bu bés bi ñëwee ku nekk ca
kaw taax ma amul jot ngir dugg kër ga, jël bagaasam. Mu wara daw rekk. 
791 Lu 17:32 soxnas Lóot: Malaaka Yàlla ya génne nañu Lóot, soxnaam ak ñaari doomam
yu jigéen dëkku Sodom, ba noppi sant ñu daw seen xélu bakkan, di bañ geestu. Waaye
soxnas Lóot ne gees, jëmm ja far soppaliku xorom (Ge 19:15-26). Soo jàppee ca yëfu
àddina si dinga sànku. 
792 Lu 17:34-35 yóbbu kenn, bàyyi ka ca des: Xàjjalikoo nañu ñépp ca ñaar - ñi mucc ak
ñi sànku. 224Ñeenteelu at midinañu wolandoo, dees na yóbbu kenn ci, bàyyi ka ca des. »Taalibe yi ne Yeesu: « Fu loolu di xewe, Boroom bi? » Yeesu ne léen:
« Fa médd nekk, la tan yiy dajee793. »106. Wara sax ci ñaan (Lu 18:1-8)Lu Noonu Yeesu wax léen itam léeb wii794 ngir xamal léen ne war nañoo
sax ci ñaan te baña xàddi. Nee na: « Dafa amoon cib dëkk, benn àttekat795bu ragalul Yàlla te faalewul mbindeef. Amoon na itam ca dëkk ba jigéen
ju jëkkëram faatu796 ju daan faral di ñëw ci moom, naan ko: “Àtte ma ak
sama noon!” Àttekat ba bañ lu yàgg, waaye am bés mu ne ci xelam:
“Ragaluma Yàlla te faalewuma mbindeef, waaye jigéen jii lakkal na ma;
kon dinaa ko àtte, ngir mu bañatee ñëw sonal ma. Dina rey ak ay wax. ” »Boroom bi tegaat ca ne: « Dégluleen bu baax li àttekat bu bon boobu wax;
ndax Yàlla du àtte jub mbooloom mi mu tànn te ñu koy ñaan wall guddi
ak bëccëg? Ndax dina léen xaarloo? Maa ngi leen koy wax, dina léen àtte
jub ci lu gaaw. Waaye bu Doomu nit ki ñëwee, ndax dina fekk ngëm ci
àddina? »107. Léebu Farisen ba ak juutikat ba (Lu 18:9-14)Lu Yeesu waxaat léeb wii nit, ñi foog ne jub nañu tey xeeb ñi ci des. Mu793 Lu 17:37 fa médd nekk, la tan yiy dajee: Su amee lu dee ca àll ba, man nga koo xam
fu sore, ndaxte ñépp man nañu gis tan yu naaw, di wër ci kawam. Yeesu dafa bëgg wax
ne bu amee dinañu xam fan la. 
794 Lu 18:1 léeb wi: Léeb wi moo topp ca li Yeesu waxoon ca Lu 17:20-37. Maanaam dafa
wax ca coono ak fitna ju metti yu taalibe Yeesu dina daje bala Almasi bi di ñëwaat. Ñaan
bi mooy Yàlla àtte leen (Lu 18:3,5). 
795 Lu 18:2 àttekat ba: Àttekat ba, ku dul Yawut ku amul gàcce la. Yawut ya ni waa
Senegal di xalaate itam, teg nañu ne ku amul gàcce bokk na ca ña gëna bon. Siiw nañu
ca jamonoom ndax seeni njubadi ak neexal yu doxal àtte ya. Ku amoon xaalis ñu may ko
yoon. Ku amul woon xaalis mayu ko dara. 
796 Lu 18:3 jigéen ju jëkkëram faatu: Aji ñàkk ku amul doole la. Léeb bi dafa ëmb ne
jigéen ja amoon dëgg waaye àttekat ba bëggu ko àtte. Tamit jigéen ñi demuñu àttekaay
ba lu dul amul mbokk ku ko mana dox digganteem ak àttekat ba. Waaye bu demee, jigéen
mana wax lu góor ñemewul wax, te dara jotu ko. 225Nettalib Yeesune: « Dafa amoon ñaari nit ñu dem ca kër Yàlla ga797, di ñaan. Kenn ki ab
Farisen798 la, ki ci des juutikat799. Farisen baa nga taxaw di ñaan ci xelam
naan: “Yaw Yàlla, maa ngi lay sant800 ci li ma melul ni ñeneen ñiy sàcc,
di def lu jubadi te di njaaloo, rawatina juutikat bii. Ayu-bés gu nekk
damay woor ñaari yoon801, di joxe asaka802 ci lépp lu ma wut. ”« Juutikat ba moom, ma nga taxaw fu sore te bëggula siggi sax, xool ca
asamaan. Waaye ma ngay fëgg dënnam803 te naan: “Yaw Yàlla, yërëm ma,
man miy bàkkaarkat. ” » Yeesu teg ca ne: « Maa ngi leen koy wax, nit
kooku, ba muy ñibbi këram, moom la Yàlla àtte ni ku jub, waaye du
Farisen ba. Ndaxte képp kuy yékkatiku dees na la suufeel, te kuy suufeelu,
ñu yékkati la. »108. Yeesu dellusi na diiwaanu Pere (Mc 19:1-2; Mk 10:1)Mc Bi nga xamee ne Yeesu wax na loolu ba noppi, mu jóge Galile, dem ci
wàllu réewu Yawut yi, gi féete ci gannaaw dexu Yurdan804. Mk Bi mu fa
demee, mbooloo mu bare ñëw fi moom, Mc topp ko. Mk Yeesu daldi léen
jàngal, ni mu ko daan defe, Mc mu faj léen fa. 797 Lu 18:10 dem ba kër Yàlla ga, di ñaan: Yawut ya daan nañu dem kër Yàlla ga ngir
ñaan ak mbooloo ma ca waxtu sarax ya, maanaam daanaka yoor-yoor ak tisbaar. Ca
waxtu yooyu, ca bérab bu sell ba, sarxalkat ya jébbal nañu Yàlla ay mala, di léen rendi,
te taal nañu cuuraay. Ci biti mbooloo ma taxaw nañu ngir ñaan. 
798 Lu 18:10 Farisen: Ñi déglu woon Yeesu foog nañu ne Farisen ya nit ñu baax ñu ragal
Yàlla te fonk diine lañu. Seetal leeral 87 (Mc 3:7, wàll 16, page 46) ngir gëna xam Farisen
ya. 
799 Lu 18:10 juutikat: Ñi déglu woon Yeesu dinañu foog ne juutikat ya bokk nañu ca ñu
gëna bon ca réew ma. Seetal leeral 90 (Lu 3:12, wàll 16, page 47) ngir gëna xam juutikat
ya. 
800 Lu 18:11 maa ngi lay sant: Ñi déglu woon Yeesu dinañu foog ne ñaanam, cant rekk
la, te naka noonu ëmbul dara lu bon. 
801 Lu 18:12 woor ñaari yoon ayu-bés gu nekk: Seetal leeralu Mc 6:16-18 (wàll 35). 
802 Lu 18:12 joxe asaka: Seetal leeralu Lu 11:42 (wàll 90). 
803 Lu 18:13 fëgg dënnam: Fëgg dënnam moo wone naqaru xol wu réy-a-réy walla xol bu
tuub ba mokk. 
804 Mc 19:1 wàllu réewu Yawut yi, gi féete ci gannaaw dexu Yurdan: Mooy diiwaan ca
penku dexu Yurdan, maanaam Pere. Erodd Antipas moo ko yilif ca jamono Yeesu. Yawut
ya daan nañu ko jàll ngir teggi diiwaanu Samari. 226Ñeenteelu at miÑi fase (Mc 19:3-12; Mk 10:2-12; Lu 16:18)Mk Noonu ay Farisen805 ñëw ci moom, lalal ko fiir, ñu laaj ko: Mc « Ndax
jaadu na nit fase soxnaam, saa su ko neexee?806 » Mk Yeesu ne léen: « Lu
leen yoonu Musaa sant? » Ñu ne ko: « Musaa maye na, nit bind kayitu
pase, tàggook soxnaam. » Waaye Yeesu ne léen: « Dénkaane boobu mu
leen bindal, bind na ko ndax seen xol dafa fatt. Mc Xanaa jànguleen ne807,
ca njàlbéen ga Aji Bind ji sàkk na léen, kii góor, kii jigéen, te mu ne808:
“Looloo tax góor di teqalikook ndeyam ak baayam, ànd ak soxnaam,
ñoom ñaar doon benn. ” Kon nag nekkatuñu ñaar waaye benn lañu. Lu
Yàlla takk nag, bu ko nit tas. »Bi Yeesu waxee loolu, Farisen ya laaj ko ne: « Waaye Musaa santaane
na809, nit jox soxnaam kayitu pase, tàggook moom. Lu tax mu wax loolu
nag? » Yeesu ne léen: « Musaa may na leen810, ngeen fase seen soxna,
ndax seen xol dafa dëgër, waaye ca njàlbéen ga demewul woon noonu. Te
it maa ngi leen koy wax, koo xam ne kii fase nga sa soxna te du njaaloo
tax, boo séyaatee ak keneen, njaaloo nga. » Mk Bi ñu delloo ca kër ga nag,805 Mc 19:3 Farisen: Seetal leeral 87 (Mc 3:7, wàll 16, page 46). 
806 Mc 19:3; Mk 10:2 Ndax jaadu na nit fase soxnaam, saa su ko neexee?: Laaj bi
nekkoon werante bi boroom xam-xam amoon ca jamono Yeesu. Ñépp gëm nañu ne fase
sa soxna jaadu na ndax De 24:1 bu ne “Gannaaw loolu ku jël jabar ba noppi jabar ja
neexatu ko, ndax lu ruslu lu mu koy sikke. Noonu mu bindal ko kayitu pase, jox ko, dàq
ko këram. ” Werante moo nekkoon ci lu jëm ca li ‘jabar ja neexatu ko, ndax lu ruslu lu mu
koy sikke’ tekki. Amoon na ñaari tariixa yu mel ni ay ngér yu fiq. Benn ca ñoom, mooy
lekoolu Samayi, wax ne njaaloo rekk a tax boroom kër man naa fase jabaram. Beneen bi
nag, mooy lekoolu Ilel, nee na lépp lu mu gis ca jabaram lu dul neex doy na boroom kër
fase ko. Yàq añ bi sax doyoon na ! Soxna yi amuñu woon ci wax. Farisen ya bëggoon
nañu xam ne ban ca ñaari xalaat la Yeesu faral. 
Yoonu waa Room may na góor fase soxnaam, walla jigéen fase jëkkëram. Yoonu Yawut
mayul jigéen fase jëkkëram. 
807 Mc 19:4 jànguleen ne: Jukki na ko ca Ge 1:27, 5:2. Yeesu nanguwul dugg ci seen
werante. Li Yàlla yéene ci séy mooy lu am solo. Am sañ-sañ fase sa soxna amul solo. 
808 Mc 19:5 mu ne: Jukki na ko ca Ge 2:24. 
809 Mc 19:7 Musaa santaane na: Jukki nañu ko ca De 24:1-4. Farisen ya bëggoon nañu
wax ne amoon na ay anam moo tax fàww ñu fase seen soxna ndaxte yoonu Musaa moo
ko santaane. Seen aada dogal na ne jigéen ju njaaloo ak jigéen ju jaasir ñoo tax ñu wara
fase seeni soxna. 
810 Mc 19:8 Musaa may na: Yeesu moo tontu ne Musaa santaanewul fase, waaye may
na ko rekk. Te musula nekk coobare Yàlla. 227Nettalib Yeesutaalibe ya laaj ko ci mbirum loolu811. Noonu Yeesu ne léen: « Ku fase sa
soxna, takk jeneen, njaaloo nga, di tooñ ku jëkk ka. Te jigéen ji tas, séyaat
ak keneen, njaaloo nga, Lu te ku takk jigéen ju jëkkëram fase, njaaloo
nga. » Mc Bi ko taalibe ya déggee, ñu ne ko: « Bu dee noonu la digganteb
góor ak jigéen mel, baña séy moo gën. » Yeesu ne léen: « Du ñépp ñoo
mana nangu loolu, waaye ñi ko Yàlla jagleel rekk. Ndaxte am na ñu
judduwaale tële812, am na ñu tële ci loxoy nit813, te am na ñu baña séy ngir
nguuru Yàlla Aji Kawe ji. Ku ko mana nangu, nangu ko. »109. Xale yu ndaw yi (Mc 19:13-15a; Mk 10:13-16; Lu 18:15-17)Mc Gannaaw loolu amoon na ay nit ñuy indil Yeesu ay xale814, ngir mu teg
léen ay loxoom815, ñaanal léen. Lu Bi taalibe ya gisee loolu, ñu gëdd léen. 
Mk Bi ko Yeesu gisee nag, mu metti ko lool, mu ne léen: Mc « Bàyyileen
xale yi, te buleen léen tere, ñu ñëw fi man. Ndaxte ñu mel ni ñoom, ñoo
yelloo nguuru Yàlla Aji Kawe ji. Mk Ci dëgg maa ngi leen koy wax, ku
woyoful ni xale, nangu nguuru Yàlla, doo ci mana dugg. » Noonu Yeesu
leewu léen, teg léen ay loxoom, barkeel léen, Mc ba noppi jóge fa. 811 Mc 19:10 taalibe laaj ko: Ca jamono jooju nit tànnul jabaram. Baayam moo ko
tànnoon. Naka noonu ñu bare xamuñu seen soxna laata ñu séy. Xamagul ne ndax soxna
sa dina jàmbaare walla pànk. Tamit daan nañu jàngal ne dëkk ak jabar ju pànk musiba la. 
Te Yeesu sooga wax ne amul bunt ngir rëcc ca séy su bon. Loolu moo tax taalibe tiit. 
812 Mc 19:12 tële: Yawut ya gëm nañu ne tàkk jigéen te giir ay doom bokkoon na ca
wareef yu gëna am solo. Tële ba mënul giir doom walla baña giir gàcce la woon. Yoonu
Musaa tere na ñu tële ndax tàpp nañu ko walla dagg nañu ngóoraam bokk ca ndajem ñi
gëm Aji Sax ji (De 23:1). Tàpp, lu raglu Yawut ya la. Yawut ya xeeb nañu léen, ak ñoom
ñu baña séy. 
813 Mc 19:12 am na ñu tële ci loxoy nit: Amoon na ay góor, maanaam jaam walla jawriñu
buur bu topptoo i jabaram, ñi ñu tàpp bi ñu nekkee xale ngir ñu man léena wóolu ci biir
jigéeni kër ga. 
814 Mc 19:13; Mk 10:13; Lu 18:15 xale: Xale ku ñakk solo te ñakk kàttan la ci bëtu nit ñi. 
Tamit taalibe ya bëggul xale yi gétën Yeesu, di fàbbi ko ci lu gëna am solo. Ca jamono
Yeesu 6 ci 10 xale dee nañu laata ñu amoon 16 at. 
815 Mc 19:13; Mk 10:13; Lu 18:15 teg léen ay loxoom: teg na léen loxoom ngir barkeel
léen. 228Ñeenteelu at miSaar 16. Firnde kàttanu Yeesu110. Lasaar dekki na (Yow 11:1-44)Yeesu ci diiwaanu Pere la dégg xebaar bi ba noppi dem Betani. Bi Yeesu
dekkalee Lasaar ba noppi dafa làquji dëkku Efrayim ci mandiõu diiwaanu
Yude. 
Yow Amoon na benn waay bu woppoon, ñu koy wax Lasaar. Ma nga
dëkkoon Betani816, moom ak Maryaama ak Màrt817, mi mu bokkaloon ndey
ak baay. Maryaama mooy jigéen jiy sottiji latkoloñ ci tànki Boroom bi818,
fompe ko kawaram. Moom la càmmiñam Lasaar woppoon. Ñaari jigéeni
Lasaar yónnee ca Yeesu ne ko: « Boroom bi, sa xarit wopp na. »Bi Yeesu déggee819 xibaar boobu, mu ne: « Lasaar de, woppam jooju du
ko mujje820; day wone ndamu Yàlla, tey màggal Doomu Yàlla ji. »Yeesu soppoon na Màrt ak Maryaama ak Lasaar. Bi mu yégee nag ne
Lasaar wopp na, mu toogaat yeneen ñaari fan ca bérab, ba mu nekkoon. 
Gannaaw loolu mu ne taalibe ya: « Nanu dellu Yude. » Taalibe ya ne ko:
« Kilifa gi, yàggul dara waa Yude doon nañu la wuta rey ak i xeer821, nga
di fa dellu? » Yeesu ne léen: « Xanaa du bëccëg fukki waxtook ñaar822 la?816 Yow 11:1 Betani: Seetal leeral 635 (Lu 10:38, wàll 87, page 197). 
817 Yow 11:2 Lasaar, Maryaama ak Màrt: Lasaar, Màrt ak Maryaama, ay xaritu Yeesu
lañu woon. Maryaama ku siiw la woon ci biir ñi gëm. Bindkat ba xamoon na ne ñi jëkka
jàngoon Injiil xamoon nañu ki doon Maryaama ba noppi. Maryaama, turam ca làkku gereg
la bokk. Màrt, turam ca làkku Yawut bu tudd arameyni la bokk, te turu Lasaar, ca làkku
ebrë. 
818 Yow 11:2 jigéen ji sottiji latkoloñ: Man nga ko jàng ca Yow 12:1-8 (wàll 120). 
819 Yow 11:4 Bi Yeesu déggee: Yeesu ci diiwaanu Pere la dégg xebaar bi, lu tollu benn
walla lu ko ëpp ñaari fan fu sore Betani. Lu gëna wóor mooy Yeesu xamoon na ba noppi
Lasaar gaañu na laata ndaw ya àgg ci moom, ni mu ko wone ca Yow 11:14. 
820 Yow 11:4 woppam jooju du ko mujje: Taalibe xalaat nañu ne Yeesu dafa bëgg wax
ne feebar bu dul sax la. Waaye Yeesu dafa bëgg wax ne dee gu dul sax la !
821 Yow 11:8 waa Yude doon nañu la wuta rey: Benn walla ñaari weer yu weesu Yeesu
demoon Yerusalem ngir màggalu bés ba ñu sellale woon kër Yàlla ci weeru desàmbar wu
weesu (Yow 10:2). Foofu bëggoon nañu koo sànni ay doj ngir rey ko (Yow 10:31-39, wàll
76). Jéem nañu ko rey itam bi mu demoon Yerusalem ngir màggalu Mbaar ya ci weeru
oktoobar wu weesu (Yow 8:59, wàll 73). 
822 Yow 11:9 bëccëg fukki waxtook ñaar: Yawut ya ak waa Room ñoo doon xàjjalikoo
bëccëg fukki waxtook ñaar, ak guddi fukki waxtook ñaar atum lëmm. Naka noonu guddaay229Nettalib YeesuKuy dox bëccëg, du fakktalu, ndaxte day gis leeru àddina si. Waaye kuy
dox guddi, dina fakktalu, ndaxte leer nekkul ci moom. » Yeesu wax loolu,
teg ca ne: « Sunu xarit Lasaar nelaw na823, waaye maa ngi dem yee ko. »
Taalibe ya ne ko: « Boroom bi, bu nelawee kay, kon dina wér. »Yeesu dafa bëggoona wax ne, Lasaar dee na, waaye taalibe yi dañoo
xalaatoon ne mbiri nelaw rekk lay wax. Ci kaw loolu Yeesu wax ci lu leer
ne: « Lasaar dee na. Bég naa ngir yéen ndax li ma fa nekkul, ngir seen
ngëm gëna dëgër. Waaye nanu ko seeti. »Noonu Tomaa824, ki turam di tekki « Séex bi », daldi ne yeneen taalibe ya:
« Nanu dem nun itam, deeyandoo ak moom! »Bi Yeesu agsee, mu fekk ne bi ñu dencee Lasaar ak léegi, mat na ñeenti
fan825. Betani ma nga woon ca wetu Yerusalem, diggante bi matul woon
sax ñetti kilomet. Yawut yu bare ñëwoon nañu kër Màrt ak Maryaama826,
ngir dëfal léen ci seen deewu càmmiñ. Bi Yeesu ñëwee, Màrt yég ko, dem di dajeek moom; fekk booba
Maryaamaa nga toogoon ca kër ga. Màrt ne Yeesu: « Boroom bi, boo fi
nekkoon de, sama càmmiñ li du dee. Waaye xam naa ne fii nu tollu sax,
loo ñaan Yàlla, mu may la ko. » Yeesu ne ko: « Sa càmmiñ dina dekki. »
Màrt ne ko: « Xam naa ne dina jóg bésu ndekkite la, keroog bés bu mujj‘waxtu’ moo sës ca jamonoy at. Wenn waxtu ca noor moo wuute ak wenn waxtu ca nawet. 
Ca bëccëg man nga liggéey ak kóolute gi nga amul guddi. Yeesu dafa bëgg wax, ndegam
Yeesu moo doxal liggéeyu Yàlla, man naa dem Yude ci jàmm, ndaxte bëccëg. Waxtu
lëndëm jotagul. Tamit, mënuloo wàññi walla yokk bëccëg. Am nga luy am rekk. Naka
noonu bëccëg am na bunt ngir nga jëm kanam, te am na àpp. 
823 Yow 11:11 nelaw na: Nelaw moo doon misaale dee ca Yawut ya (1Ki 2:10; 11:21,43;
14:20,31; 15:8,24; 16:6,28; 22:40,50; 2Ki 8:24; 10:35; 13:9,13; 14:16,22,29; 15:7,22,38;
16:20;20:21; 21:18; 24:6; 2Ch 9:31; 12:16; 14:1; 16:13; 21:1; 26:2,23; 27:9; 28:27; 32:33;
33:20; Da 12:2; Mc 9:24; 27:52; Jëf 7:60; 1Ko 15:6; 1Te 4:13)
824 Yow 11:16 Tomaa: Benn ci 12 ndawi Yeesu yi la woon. 
825 Yow 11:17 mat na ñeenti fan: Yawut ya gëm nañu ne ruu gi du sore néew ba ci diiru
ñetti fan gannaaw deeam di wut ni mu mana delloo. Gannaaw ñeenti fan, néew bi yàqu
na, ruu gi dem na, te dekki mënatula am. 
826 Yow 11:19 Yawut yu bare ñëwoon nañu kër Màrt ak Maryaama: Xam nañu ne kër
gu amoon solo la ndegam amoon nañu bàmmeel gi ñu yett ci doj. Te këram sorewul
Yerusalem. Ca kaw seen aada, ñépp ñi ko xam war nañoo ñëw jaalesi ci diiru genn
ayu-bés. Seetal leeralu Lu 7:12 (wàll 47) ngir gëna xam seeni aada dëj. 230Ñeenteelu at miba827. » Yeesu ne ko: « Man maay ndekkite li, maay dund gi. Ku ma gëm,
boo deeyee it, dinga dund. Rax-ca-dolli kuy dund te gëm ma, doo dee
mukk. Ndax gëm nga loolu? » Mu ne ko: « Waaw, Boroom bi. Gëm naa
ne yaay Almasi bi, di Doomu Yàlla, ji wara ñëw àddina. »Bi Màrt waxee loolu, mu daldi dem wooyi Maryaama ne ko ci pett:
« Kilifa gaa ngi fi; mi ngi lay laaj. » Bi Maryaama déggee loolu, mu daldi
jóg, gaawantu dem ca Yeesu. Te fekk duggagul woon ca dëkk ba, waaye
ma nga woon ba tey ca bérab, ba mu daje woon ak Màrt. Noonu Yawut,
ya nekkoon ca kër ga di dëfal Maryaama, gis ko mu ne bërét génn, ñu
daldi koy topp, defe ne day jooyi ca bàmmeel ba. Bi Maryaama agsee nag ca Yeesu, ba gis ko, mu daanu ciy tànkam ne ko:
« Boroom bi, boo fi nekkoon, sama càmmiñ du dee. »Yeesu gis ne mi ngi jooy te Yawut yi ànd ak moom itam ñu ngi jooy. Mu
daldi jàq, am naqar wu réy. Mu ne léen: « Fu ngeen ko denc? » Ñu ne ko:
« Kaay gis, Sang bi. »Yeesu jooy. Noonu nag, Yawut ya ne: « Gis ngeen ni mu ko bëgge
woon! » Waaye am na ca ñoom ñu doon wax naan: « Moom mi ubbi bëti
gumba gi, ndax manul woona fexe ba Lasaar du dee? »Yeesu dellu am naqar wu réy, daldi dem ca bàmmeel ba828. Pax la mu ñu
yett ci doj, ube ko xeer. Yeesu ne: « Dindileen xeer wi! » Màrt, jigéenu
ku dee ki ne ko: « Boroom bi, dina xasaw xunn829 fii mu nekk, ndaxte am
na ci bàmmeel bi ñeenti fan. » Yeesu ne ko: « Ndax waxuma la ne boo827 Yow 11:24 jóg bésu ndekkite la: Ca jamono Yeesu daan nañu werante ci lu jëm ca
ndekkite li. Sadusen ya weddi nañu ko. Farisen ya gëm nañu ko. Waaye ci biir ci gëmoon
ca ndekkite li sax werante amoon na. Werante nañu ci kan mooy dekki – ñépp, walla ñi
jub rekk, walla Yawut kese, walla ñi ñu rey ndax seem ngëm, walla ñi dee ci biir réew mi
doõõ. 
Gëmoon nañu ne ndekkite li moo gannaaw dee Yàlla dellu la sa yaram walla sàkkal la lu
bees lu ko niroo. Dina am ca mujug jamono rekk. Te gëm nañu itam ne ndekkite li dafa
bokk ci ni Yàlla dogale yékkatiwaat nguuru Israyil, di defaraat lépp ca àddina si ca mujug
jamono. Boole nañu itam ñëwug Almasi bi. 
828 Yow 11:38 bàmmeel ba: Bàmmeel ya nekkoon ci biti dëkk ba, ca penkoom. Pax ca
suuf la mu ñu yett ci doj, ube ko xeer. Ca dëkku al-Asaariya (mi tekki Lasaar) am na benn
bàmmeel bi ñu tudd bàmmeelu Lasaar. Tabax nañu ca kawam ay egliis ak jenn jàkka. 
Egliis bu jëkk daanaka ñetti téeméeri at gannaaw Krist lañu ko tabaxe. Ñi gëm dem nañu
fa siyaareji ci diiru ñaari junni at. 
829 Yow 11:39 dina xasaw: Màrt foogoon na ne Yeesu bëggoon na xool néewu Lasaar. 
Mënul dégg lu tax ndax ci xalaatam néew ba yàqu na yaxeet. 231Nettalib Yeesugëmee, dinga gis ndamu Yàlla? » Ñu daldi dindi xeer wa. Yeesu xool ci
kaw, ne jàkk asamaan, ñaan Yàlla ne: « Baay, sant naa la ci li nga ma
déglu ba noppi. Xam naa ne doo jóg ci di ma déglu, waaye dama koy wax,
ngir nit ñi ma wër gëm ne yaa ma yónni. »Bi mu waxee loolu, Yeesu woote ak baat bu dëgër ne: « Lasaar, ñëwal ci
biti! » Néew bi daldi génn, ñu gis càngaay830, li ñu takke woon tànk yi ak
loxo yi, ak kaala, gi ñu muure woon kanam gi. Yeesu ne léen: « Tekkileen
ko, bàyyi ko mu dem. »111. Pexe yi jëm ci Yeesu (Yow 11:45-54)Yow Yawut yu bare ca ña ñëwoon kër Maryaama te gis li Yeesu defoon,
daldi koy gëm. Waaye amoon na it ñu demoon ci Farisen ya831, nettali léen
la Yeesu defoon. Farisen ya ak sarxalkat yu mag ya832 woo kureelu àttekat
ya833 ne: « Nit kii kat, kéemaan yi muy def a ngi bëgga bare. Lu nuy def
nag? Ndaxte su nu ko bàyyee mu jàppoo nii, ñépp dinañu ko gëm, te
kilifay Room yi dinañu ñëw834, daaneel sunu kër Yàlla gi, tas sunu réew! »830 Yow 11:44 càngaay: Daan nañu takke tànk yi ak loxo yi càngaay, laxas yaram wi ak
càngaay li ñu boole ak cuuraay lu mel ni ndàbb lu ñuy wax miir ak banti alowes, ba noppi
muur kanam gi ak genn kaala. 
831 Yow 11:46 Farisen ya: Seetal leeral 87 (Mc 3:7, wàll 16, page 46). 
832 Yow 11:47 sarxalkat yu mag ya: Seetal leeral 56 (Mc 2:4, wàll 12, page 36). 
833 Yow 11:47 kureelu àttekat ya: Nguuru Room may réew yi ñu nootoon yilif seen bopp. 
Ci Yude genn kureelu àttekat moo doon réew mi ci suufu nguur Room. 71 nit bokkoon na
ci, ñooy sarxalkat yu mag ya, magi Israyil ak xutbakati xeet wa. Sarxalkat bu mag ba moo
ko jiite. Lu ëpp ca sarxalkat yu mag ya ca Sadusen ya lañu bokk, te xutbakat ya ca Farisen
ya. Dañu doon toppatoo lépp ca wàllu yoon wa lu dul lu ñu ci teg dee, te lépp ca wàllu
diine. Seen sañ-sañ yemoon ca réewu Yude waaye waaye Yawut ya fépp may nañu léen
cér, ba dégg seeni dogal. Amoon na seen bopp am mbooloom alkaati, ngir jàpp nit te
dëggal seen dogal. 
834 Yow 11:48 kilifay Room yu dinañu ñëw: Sarxalkat yu mag ya ñoo doon boroom alal
te seen xaalis ci mbir yi bokk ci kër Yàlla ga la jóge woon. Dañuy ragaloon ne su
yëngu-yëngu amoon nguuru Room dina dal ci seen kaw, ñu nàkk seen sañ-sañ ak seen
xaalis. To mu wone ne gëmuñu woon Yàlla man na leen musal ca kàttanu nguuru Room. 
Lu doy war, daje kureelu àttekat ya amoon laata nguuru Room ñëw na tas dëkk ba ca
atum tubaab 70 g. K. Waaye Yowaana bind na ko lu tollu 30 at ca gannaaw bés boobu. 
Naka noonu ñi ko jàngoon xamoon nañu li ñu ragaloon mujjoon na am, waaye Yeesu
taxul. 232Ñeenteelu at miAmoon na ca ñoom ku ñuy wax Kayif835 te mu nekkoon sarxalkat bu mag
ba836 at mooma; mu ne léen: « Xamuleen ci mbir mi dara. Xanaa xamuleen
ne, kenn nit rekk dee ngir ñépp, mooy li gën ci yéen? Bu ko defee réew mi
du tas. »Loolu Kayif waxu ko woon ci sagoom, waaye li mu nekkoon sarxalkat bu
mag ba at mooma, moo tax Yàlla xiirtal ko mu ne, Yeesu dina dee ngir
réew mi. Du woon rekk ngir xeet woowu, waaye ngir itam doomi Yàlla,
yi tasaaroo yépp, dajaloo nekk benn. Keroog la njiiti Yawut ya dogu ci rey Yeesu. Taxoon na ba Yeesu dootul
doxantu ci biir Yawut ya. Noonu mu dem ca gox bu jege màndiõ ma, ca
dëkku Efrayim837. Foofa nag la toog ak ay taalibeem. 835 Yow 11:49 Kayif: Yosef Kayif nekkoon na sarxalkat bu mag ba ca diggante 18 g. K. ba
36 g. K. . Nguuru Room folli na ko bi ñu follee Pilaat. Takk na doomu Anas (Yow 18:13),
sarxalkat bu mag bu ko jiitu. Bokk na ca Sadusen yi. Te ni ñoom gëmul ca àjjana, ndekkite
li, ak bésub àtte ba. Naka noonu ragalul Yàlla. Boroom alal ku amoon kàttan ak aw tur. Ca
1990 g. K. fekk nañu bàmmeelam ca Yerusalem. 
836 Yow 11:49 sarxalkat bu mag ba: Sarxalkat bu mag ba moo doon kilifag diine Yawut
gi. Moom doõõ amoon na sañ-sañ ngir dugg ca bérab bu sell-baa-sell ba, waaye benn
yoon donn at bu nekk. Ca jamono Yeesu nguuru Room moo léen fal. 
837 Yow 11:54 dëkku Efrayim: Danuy tudd dëkk bu nekk fa tey ji, Taybe. Moo nekkoon
ca wenn ca tund yu gëna kawe ca tundi Yude yi, daanaka 30 kilomet ca penku kawu
Yerusalem. Tund wu gëna kawe, mooy tundu Asur, dafa nekk ñetti kilomet ca sowu kaw. 
Dafa nekkoon ca wenn yoon wuy dem diggante yoonu jaaykat wa ak dëkku Yeriko. 
Efrayim moo nekk ca wetu màndiõu Yude, ak fa tundi Yude wàcc ba xuru dexu Yurdan. 
Diggante Efrayim ak Yeriko am na 22 kilomet te dangay wàcc 1,100 meetar. Soo fa
nekkee man nga séen fu sore fu nekk ba gis réew mi mépp. Man nga fa gis dëkku
Yerusalem, Géeju xorom ga, xuru dexu Yurdan, tundi Samari, ak màndiõu Yude. Seetal
kart ???233Nettalib YeesuSaar 17. Yoon wi jaar Yeriko112. Waxambaane wu bare alal (Mc 19:15b-26; Mk 10:17-27; Lu 18:18-
27)
Mk Gannaaw loolu bi Yeesu nekkee ci kaw yoon wi di dem, Lu benn njiitu
Yawut838 Mk daw, sukk ci kanamam ne ko: « Kilifa gu baax gi, lu ma wara
def, ngir am wàll ci dund gu dul jeex gi?839 » Yeesu ne ko: « Lu tax nga
wooye ma ku baax ki? Yàlla rekk a baax. Mc Boo bëggee dugg ca dund
googu ci kaw, nanga sàmm ndigal yi. » Waxambaane wa laaj ko: « Yan
la? » Yeesu ne ko: Mk Xam nga ndigal yi840: “Bul bóome, bul njaaloo, bul
sàcc, bul seede lu dul dëgg, bul nangu alalu jaambur, teralal sa ndey ak sa
baay, Mc te it: nanga bëgg sa moroom, ni nga bëgge sa bopp. »
Waxambaane wa ne ko: Mk « Kilifa gi, loolu lépp sàmm naa ko li dale ci
samag ndaw ba tey, Mc lu ma deseeti? »
Mk Noonu Yeesu xool ko, am cofeel ci moom, mu ne ko: « Lenn rekk moo
la dese. Mc Boo bëggee mat sëkk, demal jaay li nga am Lu lépp, séddale ko
miskin yi te dinga woomle ca asamaan. Mc Boo noppee, ñëwal topp ci
man. » Mk Waaye ci wax jooju xar kanamam lëndëm, mu jóge fa ak tiis,
ndaxte ku bare woon alal la. 
Lu Yeesu xool ko, Mk [ba noppi] xool taalibe yi ko wër ne léen: Mc « Ci dëgg
maa ngi leen koy wax, boroom alal dugg ci nguuru Yàlla Aji Kawe ji, lu
jafee ngoogu!841 » Mk Wax jooju nag daldi jaaxal taalibe yi lool. Waaye
Yeesu neeti léen: « Samay xarit, dugg ci nguuru Yàlla, lu jafee ngoogu!838 Lu 18:18 njiitu Yawut: Njiit li, waxambaane te boroom alal la. Ndegam waxambaane
la, lu gëna woor mooy bokkul ca kureelu àttekat ya. Man naa nekk ab njiitu jàngu ba la
woon, te bokkul ci Farisen ya. 
839 Mc 19:16; Mk 10:17; Lu 18:18 dund gu dul jeex: Seetal leeral 5 (Yow 1:4, wàll 2,
page 13). 
840 Mc 19:18-19; Mk 10:19; Lu 18:20 ndigal yi: Ndigal yi ñooy li Yàlla wàcce ca Musaa. 
Yeesu lim na ñeent ci juróomi ndigal yi nekkoon ca ñaareelu àlluway xaar yi Yàlla bindoon
yoon wi (Ex 20:12-16; 24:12) te dolli ci Le 19:18. Weccee na juróomeelu ndigal ‘Bul
xemmem’ ak ‘Bul nangu alalu jaambur’ (Le 19:13), xëyna ndaxte ku am alal ba noppi
soxlawul xemmem, waaye man na ba tey lekk seen àqu moroom, te xalaat ne du dara. 
841 Mc 19:23; Mk 10:23-24; Lu 18:24 boroom alal dugg ci nguuru Yàlla: Nit ña ca
jamono Yeesu daan nañu xalaat ne alal moo wone barkeb Yàlla, te naka noonu wone ne
itam Yàlla dina nangu ñu dugg ca nguuram. Moo tax taalibe yi jaaxle, di waaru lool. 234Ñeenteelu at miMc Giléem jaar ci bën-bënu puso842 moo gëna yomb boroom alal dugg ci
nguuru Yàlla Aji Kawe ji. » Mk Wax jooju gënatee jaaxal taalibe ya, ñu
naan ci seen biir: « Kon nag ku mana mucc? » Noonu Yeesu xool léen
naan: « Loolu të na nit, waaye tëwul Yàlla; Yàlla man na lépp. »113. Yool yi Yeesu digoon ñi ko topp (Mc 19:27-20:16; Mk 10:28-31; Lu
18:28-30)
Mc Bi ko Piyeer déggee, mu daldi ne: « Waaw, nun nag, dëddu nanu lépp,
topp la; kon nu nuy mujje nun? » Yeesu ne léen: « Ci dëgg maa ngi leen
koy wax, bés baa ngi ñëw bu Yàllay yeesalaat lépp843, te Doomu nit ki844toog ci jalam845, bi soloo ndam. Bés boobu nag, yéen ñi ma topp dingeen
toog ci fukki jal ak ñaar, di àtte fukki giir ak ñaar yu bànni Israyil846. MkKépp ku dëddu kër, Lu walla soxna walla Mk doomu ndey yu góor walla yu
jigéen, ndey walla baay, doom walla suuf ndax man ak xibaaru jàmm bi
Lu [ak] nguuru Yàlla, Mk dinga am tey jii téeméeri yoon ay kër, doomi ndey
yu góor ak yu jigéen, ndey, doom ak suuf, ñoom ak ay fitnay noon, te
ëllëg nga am dund gu dul jeex. Waaye ñu bare ci ñi jiitu ñooy mujji; ñi
mujj ñooy jiituji. 
Mc « Noonu nguuru Yàlla Aji Kawe ji dafa mel ni boroom kër bu génn ci842 Mc 19:24; Mk 10:25; Lu 19:25 giléem jaar ci bën-bënu puso: Waxin la lu wax ci lu
të. Giléem mooy mala mu gëna réy yi Yawut ya xamoon. Bën-bënu puso mooy bunt bu
gëna tuuti. 
843 Mc 19:28 bés bu Yàllay yeesalaat lépp: Amoon nañu yaakaar ne Yàlla dina
yékkatiwaat nguuru Israyil te yeesalaat lépp ci àddina si te lépp baax te njub dëkk ca
mujug jamono, mooy jamono Almasi bi. Dàq weddi ci waa Israyil bokk na ci. 
844 Mc 19:28 Doomu nit ki: Seetal leeral 121 (Yow 1:51, wàll 22, page 58)
845 Mc 19:28 Doomu nit ki toog ci jalam: Almasi bi dina donn jalub Daawuda ak nguuram
(Dan 7:9; Isa 9:7; Jer 23:5-6; 33:16). 
846 Mc 19:28 fukki giir ak ñaar yu bànni Israyil: Ca jamono Musaa ba jamono Suleymaan
bànni Israyil amoon na fukki giir and ñaar. Gannaaw jamono Suleymaan Israyil xàjjalikoo
ñaar. Ñaari giir ca sudd boole nañu nekk réewu Yuda te fukki giir ca noor boole nekk
Israyil. Juróom ñaari xarnu lu jiitu jamono Kirist Yàlla àtte na Israyil, di yónni waa Asiri ñu
ñëw noot Israyil, jàpp waa Israyil, yóbbu léen Asiri (2Ki 17:5-6). Gannaaw bés boobu ba
tey ji fukki giir yooyu tasaaroo nañu ci àddina si te nekkatuñu ñu dul askani ñi bokk ca
fukki giir ya te demoon bokk ak réewu Yuda ca jamono ja Israyil xàjjalikoo ñaar. Yawut ya
ca jamono Yeesu gëm nañu Yàlla dina delloosi fukki giir ya te yékkatiwaat nguuru Israyil
ca fan yu jiitu ñëwug Almasi bi ca mujug jamono (Eze 37; Hos 3:4-5; Am 9:11-15). 235Nettalib Yeesusuba teel, ngir jël ay liggéeykat847 ndax toolu reseñam. Mu juboo ak
liggéeykat ya ci bëccëg posetu denariyon848, door léena yebal ca toolam. 
Ci yoor-yoor mu génn, gis ñeneen ñu toog ca pénc ma te liggéeyuñu. Mu
ne léen: “Demleen yéen itam ca tool ba, te dinaa leen fey lu jaadu. ” Ñu
dem ca. Mu génnaat ci digg bëccëg ak ci tisbaar, defaat noonu. Mu
génnati ci tàkkusaan, gis ñeneen di tendeefal. Mu ne léen: “Lu tax ngeen
yendoo tendeefal849, te liggéeyiwuleen?” Ñu ne ko: “Kenn jëlu nu. ” Mu
ne léen: “Demleen yéen itam ca tool ba. ”« Bi nga xamee ne timis jot na, boroom tool ba ne jawriñ ja: “Woowal
liggéeykat yi te fey léen850 seen bëccëg, tàmbali ci ñi mujja ñëw, ba ci ñi
fi jëkk. ” Noonu ñi mu jël ci tàkkusaan ñëw, ku nekk jot posetu denariyon. 
Gannaaw ga nag ñi mu jëkka jël ñëw, yaakaar ne dinañu jot lu ëpp loolu,
waaye ñoom itam ñu jot ku nekk benn denariyon. Bi ñu ko jotee nag, ñu
tàmbalee ñaxtu851 ca boroom kër ga, naan: “Ñi mujja ñëw, benn waxtu
rekk lañu liggéey, ba noppi nga yemale léen ak nun, ñi yenu coonob
bëccëg bi ak naaj wu metti wi. ” Waaye boroom kër ga ne kenn ci ñoom:
“Sama waay tooñuma la. Ndax juboowunu woon ci benn denariyon? Kon
fabal li nga moom te dem. Su ma bëggee fey ku mujja ñëw, li ma la fey
yaw, ndax sañumaa def ak sama alal li ma neex? Walla ndax danga am
kiñaan ci li ma yéwén?” Noonu ñi mujj ñooy jiituji, ñi jiitu ñooy mujj. »114. Yeesu xamle na ñetteel bi yoon ne, dina dee, dekki (Mc 20:17-19;847 Mc 20:1 jël ay liggéeykat: Leebu bi dafa wax ca jamono ngóob ma, bu boroom tool
soxlaa liggéeykat yu bare. Ñi wut liggéey daan na xaar ñu wut liggéeykat ya ca pénc ma. 
Lu ëpp ca ñoom su kenn mayu léen liggéey, seeni waa kër dinañu xiif. Ca jamono ngóob
ma liggéey bi dafa tàmbale ci suba teel dem ba jant so. 
848 Mc 20:2 posetu denariyon: Daan nañu léen fey ñi liggéey ca tool benn posetu xaalis
ngir benn bëccëgu liggéey. Mu tollu daanaka benn fanu soxlay kër. Ñi liggéeyul bëccëg
bépp dina xaar wàllu benn posetu xaalis rekk, lu doyul soxlay kër. 
849 Mc 20:6 lu tax ngeen yendoo tendeefal: Tontu nañu: ‘Kenn jëlu nu’. Bëgg nañu
liggéey waaye kenn bëggula jël léen, maanaam kenn bëggul ñu liggéeyal léen. Mooy ñi
yelloowuñoo liggéey. 
850 Mc 20:8 fey leen: Bépp bés daan nañu fey ñi liggéey ca ngoon bala jant so ca kaw
yoonu Musaa, ngir ñu baña xiif (Lev 19:13; De 24:15). 
851 Mc 20:11 ñu tàmbalee ñaxtu: Ñaxtu ca kenn ki nga soxla, ku la gëna màgg, ku la ëpp,
ku nekk sa boroom liggéey lu ñaaw la. Dañuy xalaat ne boroom kër dafa siis ndaxte mayu
leen lu ëpp li mu feyoon ñi mujja ñëw. Fekk na ne li mu leen feyoon, lu jub la, mooy li seen
liggéey yelloo woon. Ci dëgg-dëgg ñaxtu nañu ndaxte boroom kër dafa yéwén. Fey na ñi
mujja ñëw lu ëpp li ñu yelloo woon. 236Ñeenteelu at miMk 10:32-34; Lu 18:31-34)
Mk Gannaaw loolu ñu ànd jëm Yerusalem, Yeesu jiitu; taalibe yi am
njàqare, te ñi ci topp tiit. Noonu Yeesu woowaat fukk ak ñaar ña cig wet,
xamal léen li nara xew ci mbiram. Mu ne léen: Lu « Nu ngi dem
Yerusalem, te li yonent yi bindoon lépp852 ci mbirum Doomu nit ki853 dina
mat. Mc Dees na jébbal Doomu nit ki sarxalkat yu mag ya ak xutbakat ya. 
Dinañu ko àtte, teg ko dee, jébbal ko ñi dul Yawut854, ngir ñu di ko
ñaawal, Mk di tifli ci kawam, Mc te di ko dóor ay yar, ba noppi daaj ko ci
bant. Waaye ca ñetteelu fan ba dina dekki. » Lu Waaye taalibe ya dégguñu
li mu léen doon wax; kàddu yooyu ump na léen, te xamuñu li waxi Yeesu
yooyu tekki. 115. Yeesu yeddaat na Saag ak Yowaana (Mc 20:20-28; Mk 10:35-45)Mc Ci kaw loolu, Mk Saag ak Yowaana855, Mc doomi Sebede ya ànd ak seen
ndey856, ñëw ci Yeesu. Ndey ja sukk, di ko ñaansi lenn. Mk Ñu ne ko:
« Kilifa gi, danoo bëggoon nga may nu li nu lay ñaan. » Yeesu ne léen:
« Lu ngeen bëggoon, ma may leen ko? » Mc Mu ne ko: « Damaa bëggoon852 Lu 18:33 Li yonent yi bindoon: Yonent yu jiitu Yeesu bind nañu ci coono bi Almasi
nara daje ci Ps 22:7,8; Isa 50:6; 52:13–53:12; Da 9:26; Mic 5:1; Zec 12:10; 13:7. 
853 Mc 20:18; Mk 10:33; Lu 18:31 Doomu nit ki: Seetal leeral 121 (Yow 1:51, wàll 22,
page 58). 
854 Mc 20:19; Mk 10:33; Lu 18:33 Dinañu ko àtte, teg ko dee, jébbal ko ñi dul Yawut:
Ci suufu nguuru Room Yawut ya amuñu woon sañ-sañ ngir àtte nit ñi, teg ko dee. Moo tax
fàww jébbal ku ñu àtte dee ñi dul Yawut. 
855 Mk 10:35 Saag ak Yowaana: Ñaar ci ñetti taalibe yi gëna jege Yeesu. Seetal leeral
175 ak 176 (Mc 4:21, wàll 32). 
856 Mc 20:20 ànd ak seen ndey: Salome la tudd, mooy soxnas Sebede. Bokkoon na ca
jigéen ñi jóge woon Galile, ànd ak Yeesu, di ko topptoo. Bi ñu daajoon Yeesu ca bant ba,
amoon na fa it ay jigéen yu bare yu léen dànd, di seetaan, te ñu tudd ñett ci ñoom ci
téerey Mace, Mark ak Yowaana. Ci Macë ñetteelu jigéen ji mooy ndeyu doomi Sebede ya
(Mc 27:56). Ci Mark mooy Salome (Mk 15:40). Te ci Yowaana ñetteelu jigéen ji mooy
doomu ndeyu Yeesu ju jigéen (Yow 19:25). Naka noonu Maryaama, ndeyu Yeesu ak
Salome, ndeyu Saag ak Yowaana bokkoon nañu ndey. Salome bokkoon ca jigéen ñi
demoon ca bàmmeelu Yeesu ngir xeeñal néewu Yeesu (Mk 16:1). 
Ndegam Salome mooy ndeyu Yeesu, xëyna loolu moo tax ñeme na laaj Yeesu ay
doomam toog ca ay wetam ca nguuram. Ci aada Yawut ya, jigéen ju mag mana wax lu
ñeneen ñemewul wax ba jot li mu bëgg. Jigéen ya daan nañu dem ca boroom doole ya
di ñaan ñu may seen doom dara ni Batseba ku demoon ca Buur Daawuda (1Ki 1:15-21). 237Nettalib Yeesunga santaane ne, boo nekkee ci sa nguur857, Mk [ba] soloo sa ndam, Mc sama
ñaari doom ñii toog ak yaw, kenn ci sa ndijoor, ki ci des ci sa
càmmoñ858. » Mk Waaye Yeesu ne léen: « Xamuleen li ngeen di ñaan. 
Ndax man ngeena naan kaasu naqar, bi may naan? Ndax man ngeena
sóobu ci metit, yi ma nara sóobu? » Ñu ne ko: « Waaw, man nanu ko. »
Noonu Yeesu ne léen: « Dingeen naan kaasu naqar859, bi may naan, tey
sóobu ci metit, yi ma nara sóobu, waaye toog ci sama ndijoor mbaa sama
càmmoñ, du man maa koy maye, Mc waaye sama Baay moo koy may ñi mu
ko waajal. Mk Ñi ñu ko waajal rekk a ko yelloo. »Bi nga xamee ne fukki taalibe ya ca des dégg nañu loolu, ñu daldi mere
Saag ak Yowaana. Waaye Yeesu woo léen naan: « Xam ngeen ne ci xeeti
àddina, ñi ñu teg njiit dañu léen di dóor yetu nguur, te kilifa yi di léen not. 
Buleen mel ni ñooñu. Waaye ku bëgga nekk kilifa ci yéen, na nekk seen
surga, te ku bëgga nekk njiit, na nekk seen jaam. Ndaxte noonu la Doomu
nit ki ñëwe sax, du ngir ñu nekk ay surgaam, waaye ngir muy seen surga,
ba joxe bakkanam ngir njotug ñu bare. »116. Yeesu faj na ku gumba (Mc 20:30-34; Lu 18:35-43)Anam yi: Luug dafay wax ci genn gumba gu Yeesu dajeeloon bi muy dugg
Yeriko. Màrk dafay wax ci genn gumba gu ñu dajeel bi ñuy génn Yeriko. 
Macë dafa leen di boole wax ci ñaari gumba ca yoonu Yeriko. Naka
noonu amoon na ñaari gumba. Benn bi Yeesu fajoon bi muy dugg Yeriko. 
Beneen bi déggoon na li Yeesu defoon ba tax mu topp ci pexe geneen
gumba ga, bi Yeesu génnee Yeriko. Loolu moo tax ñaari nettali yi niroo. 
Lu Bi Yeesu di agsi dëkku Yeriko860, am gumba gu toogoon ca wetu yoon
wa, di yelwaan. Naka la gumba ga dégg mbooloo di jàll, mu laaj lan moo857 Mc 20:21; Mk 10:37 boo nekkee ci sa nguur: Ba tey, ñi ànd ak Yeesu xalaat ne
Yeesu dina jot nguuru Daawuda ca jamonoom, xëyna sax bi mu agsee Yerusalem, te
musal Israyil ca kàttanu Room. Waaye Yeesu xamoon na ne ndamu nguuram du feeñ ba
mujug jamono. te fàww mu jaar ca naqar ak dee bala mu am. 
858 Mc 20:21 kenn ci sa ndijoor, ki ci des ci sa càmmoñ: Toogu gu gëna yiwi mooy gi
ca ndijoor, ba noppi gu ci topp mooy gi ca càmmoñ. Ñooy toogu yu wone sañ-sañ ak
maana, tooguy ñu sës rekk ci moom buur. 
859 Mc 20:23 Dingeen naan kaasu naqar: Saag, Erodd Agaripa I moo ko rey ak jaasi (Jëf
12:1-2) ca 44 g. K. ndax ngëmam. Yowaana moom, fitnaal nañu ko ndax ngëmam. Ci
suufu Buuru Room Sesaar Domikan fuñ nañu ko ca dunu Patmos (Pe 1:9). 
860 Lu 18:35 Yeriko: Seetal leeral 627 (Lu 10:30, wàll 86, page 195). 238Ñeenteelu at mixew. Ñu wax ko ne: « Yeesum Nasaret moo fay jaar. » Noonu mu yuuxu
ne: « Yeesu, Sëtu Daawuda861, yërëm ma! » Ñi jiitu woon gëdd ko, ngir
mu noppi. Waaye muy gëna yuuxu naan: « Sëtu Daawuda, yërëm ma! »
Noonu Yeesu taxaw, santaane ñu indil ko ko. Bi mu jegesee, Yeesu laaj
ko ne: « Loo bëggoon ma defal la ko? » Mu ne ko: « Sang bi, damaa
bëgga gis. » Noonu Yeesu ne ko: « Na say bët gis! Sa ngëm faj na la. » Ca
saa sa mu daldi gis. Noonu mu topp ci Yeesu, di màggal Yàlla. Mbooloo
mépp gis loolu, di sant Yàlla. 117. Yeesu dugg na ca kër Sase (Mk 10:46a; Lu 19:1-10)Mk Bi loolu wéyee ñu agsi ca dëkku Yeriko. Lu Yeesu dugg na Yeriko, jaar
ca dëkk ba, di dem. Waaye amoon na fa waa ju ñuy wax Sase. Njiitu
juutikat862 la, te di ku bare alal. Bëgg na gis kan mooy Yeesu, waaye dafa
gàtt lool, ba manu koo gis ndax mbooloo ma. Noonu mu daw, jiituji ca
yoon wa, yéeg ci genn garab863 ngir gis Yeesu, ndaxte foofa la naroona
jaar. Bi Yeesu dikkee ba tollook garab ga nag, mu téen ne ko: « Sase,
wàccal gaaw, ndax tey sa kër laa wara dal864. » Sase daldi gaawantu wàcc,
ganale ko ak mbég. Ñépp gis loolu, di ñurum-ñurumi naan: « Mi ngi dal
cig këru boroom bàkkaar. » Waaye Sase taxaw ne865 Boroom bi: « Déglul
Boroom bi, dogu naa may sama genn-wàllu alal miskin yi, te lu ma masa861 Mc 20:31; Lu 18:39 sëtu Daawuda: Seetal leeral 13 (Mc 1:1, wàll 3, page 15). 
862 Lu 19:2 njiitu juutikat: Ca gox bu nekk nguur ga daan na jaay sañ-sañu laaj juuti ak
galag. Ku ñu ko jaay, njiitu juutikat la. Moom mu fey nguur ga lépp lu jiitu ba noppi dem
wut xaalis bi ca waa gox ba. Naka noonu boroom alal rekk moo ci bokkoon. Moom mu fekk
juutikat ya ko liggéeyal yu dem nangu juuti ak galag ca waa réew ma. Seetal leeral 90 (Lu
3:12, wàll 16, page 47) ngir gëna xam ca juutikat ya. 
Ndegam Yeriko mooy benn ci bunt ngir dugg réewu Yude, foofu lañu feyoon juuti ak galag. 
Bokkoon na ca dëkk yu gëna woomle ca réew ma ca jamono Yeesu. Tamit boroom alal
ya daan nañu tànn dëkk fa ndax klimaa ba. Naka noonu, alal yu bare lool la juutikat ya
dajale ca Yeriko ngir nguuru Room. 
863 Lu 19:4 mu daw, yéeg ci genn garab: Ci Palestiin mag du daw te du yéeg ci garab. 
Def ko gàcce la. Te gàcce mooy li boroom maana ya gëna ragal. 
864 Lu 19:5 sa kër laa wara dal: Soo nangoo dugg ci këru nit, yaa ngi nangu nit ka. 
Farisen ya duñu nangoo dugg ca këru juutikat walla lekkandook moom mukk. 
865 Lu 19:8 ne: Li nit dig ci kanamu mbooloo ma, fàww mu amal ko. Lu dul loolu, gàcce gu
rey la. 239Nettalib Yeesunjublaõ866 nit, jël alalam, dinaa ko fey ñeenti yoon lu ni tollu867. » Yeesu
ne ko: « Mucc gi wàcc na tey ci kër gii, ndaxte nit kii, ci askanu Ibraayma
la bokk868 itam. Ndaxte Doomu nit ki869 ñëw na, ngir seet te musal ñi
réer. »118. Léebu surga, ya buur bi dénk xaalisam (Lu 19:11-27)Lu Bi nit ñi doon déglu kàddu yooyu, Yeesu teg ca léeb, ndaxte jege woon
na Yerusalem, te ñoom foogoon nañu ne nguuru Yàlla dafay daldi feeñ ca
saa sa870. Mu ne nag: « Dafa amoon boroom juddu bu rafet bu demoon ci
réew mu sore871, ngir ñu fal ko buur te mu délsiwaat. Noonu mu woo fukk
ci ay surgaam, jox ku nekk benn libidoor872, ne léen: “Liggéeyleen ci, ba
may ñibsi. ” Waaye waa réewam bëgguñu ko. Noonu ñu yónni ndaw873 ci
gannaawam ne: “Bëggunu nit kii yilif nu. ”866 Lu 19:8 lu ma masa njublaõ nit: Ndegam mu nangu fey ñeenti yoon lu ni tollu, te jox
gëna wàllu alalam miskin yi, mënu ko def lu dul ñi mu naxoon barewuñu noonu. 
867 Lu 19:8 dinaa ko fey ñeenti yoon: Sase wees na li yoon santoon mu wara delloo ngir
dabu. Ku njublaõ moroomam ba noppi nangu tooñam di dabu wara delloo alal ja, dolli ci
juróomeelu céru njég ga rekk (Le 6:2-5; Nu 5:7). Yoonu Musaa moo santoon ne ku sàcc
nag mbaa gàtt, na feye nag wi juróomi nag, mbaa gàtt bi ñeenti gàtt (Ex 22:1). Su ñu ko
fekk ci loxoom, walla mu sàcc xaalis mbaa alal mu fey ñaaram rekk (Ex 22:4,7). Yoonu
nguuru Room santoon na ne ku tooñ delloo ñeenti yoon. 
868 Lu 19:9 ci askanu Ibraayma la bokk: Maanaam mu cosaanoo ci xeetu Yawut, te mu
bokk ca Ibraayma ndax ngëmam (Ro 4:12; Ga 3:7). 
869 Lu 19:10 doomu nit ki: Seetal leeral 121 (Yow 1:51, wàll 22, page 58). 
870 Lu 19:11 foogoon nañu ne nguuru Yàlla dafay daldi feeñ: Amoon na ñi foogoon ne
Yeesu daldi dem Yerusalem ngir jot nguuram. Yawut ya foogoon nañu ne nguuru Yàlla
mooy lenn lu am ci àddina si te Yerusalem mooy péeyam. Yeesu xamoon na ne dina jaar
ci dee génn àddina si bala mu jot nguuram. 
871 Lu 19:12 demoon ci réew mu sore ngir ñu fal ko buur: Yude Room moo ko yilifoon. 
Léebu bi dina fàttaliku ñi ko déggoon ne Erodd bu mag ba, te gannaawam Arkelawus,
soxla nañu woon dem dëkku Room laata ñu mënoon nguuru ci Yude. 
872 Lu 19:13 benn libidoor: Xaalis la woon, te mina la tudd. Poset bi waa Gereg ñi defare
ci xaalis. Dayoom tollu na daanaka ak 100 daraxma, maanaam peyug ku liggéey daanaka
3 weer ci tool. 
873 Lu 19:14 ñu yónni ndaw: Arkelawus demoon na Room ca Sesaar ngir ñaan mu may
ko Yude. Bi mu demee amoon na 50 Yawut yi demoon Room itam ngir juuyoo ak moom,
ñaan Sesaar mu bañ ko. Sesaar may na ko, mu yilif réew ma. Waaye Arkelawus deful lu
baax ba ay at ci gannaaw Sesaar folli na ko, wuutu ko ak jenn jawriñu Room. 240« Bi ñu ko falee buur nag, ba mu délsi, mu woolu surga, ya mu joxoon
wurus wa, ngir xam nan lañu ci liggéeye. Ku jëkk ka ñëw ne ko: “Sang bi,
sa libidoor bii jur na fukki libidoor. ” Buur ba ne ko: “Def nga lu baax,
surga bu baax nga. Segam wone nga ne takku nga ci lu tuuti, falul ci fukki
dëkk. ” Surga ba ca topp ñëw ne: “Sang bi, sa libidoor ba indi na juróomi
libidoor. ” Buur ba ne ko: “Yaw, falul ci juróomi dëkk. ” Keneen ñëw ne:
“Sang bi, sa libidoor baa ngi nii. Dama koo fasoon ci sekkit874, denc ko. 
Dama laa ragaloon, ndaxte ku néeg nga. Dangay nangu loo dénkaanewul,
di dajale loo jiwul. ” Buur ba ne ko: “Ci say wax laa lay àtte, surga bu bon
bi! Xamoon nga ne, nit ku néeg laa, di nangu lu ma dénkaanewul, te dajale
lu ma jiwul. Lu tax nag yóbbuwoo sama xaalis ca denckati xaalis875 ya?
Bés bu ma ñëwee nag, ma mana jot sama xaalis ak la mu jur. ”« Ci kaw loolu mu ne ña taxawoon ca wetam: “Nanguleen libidoor bi ci
moom, jox ko boroom fukki libidoor yi. ” Ñu ne ko: “Sang bi, am na fukki
libidoor ba noppi. ” Buur ba ne léen: “Maa ngi leen koy wax, ku am,
dinañu la dolli, waaye ku amul, li nga am as néew sax, dinañu ko nangu. 
Waaye sama noon yi, ñi bëggul woon ma doon seen buur, indileen fii, rey
léen ci sama kanam876. ” »119. Yeesu faj na keneen ku gumba (Mc 20:29-34; Mk 10:46b-52; Lu
19:28)
Lu Bi mu waxee loolu ba noppi, Yeesu dafa daldi jiitu, jëm Yerusalem. MkBi Mc Yeesu génn Yeriko, Mk ànd ak taalibe ya ak mbooloo mu xawa bare,
am gumba gu tudd Bartime — liy tekki « doomu Time », toog ci wetu
yoon wi, di yelwaan. Noonu mu dégg ne, Yeesum Nasaret moo fay romb;
mu daldi yuuxu naan: « Yërëm ma, yaw Sëtu Daawuda bi877! » Ci kaw
loolu ñu bare gëdd ko, ngir mu noppi. Teewul mu gëna yuuxu naan:
« Yaw Sëtu Daawuda bi, yërëm ma! » Noonu Yeesu taxaw, daldi ne:
« Wooleen ko! » Ñu woo nag gumba gi ne ko: « Na sa xel dal! Jógal! Mu874 Lu 19:20 fasoon ci sekkit: Xudbakat ya daan nañu jàng ne denc xaalis ci sekkit lu dof
la, lu teeyadi, wóorul dara. Suul ko moo gën sax. 
875 Lu 19:23 denckati xaalis: Denckatu xaalis, leblekat la. Ñu bare ci denckati xaalis,
juutikat lañu woon, ndaxte amoon nañu xaalis. Li Yawut daan nañu fey nguuru Room,
doole ci seen asaka, moo tax ñu bare amuñu woon xaalis li ñu soxla ngir def seen liggéey
walla dund sax. Naka noonu dem nañu leb xaalis ci denckati xaalis, ñi doon teg seen wàll
wu diis. 
876 Lu 19:27 rey léen ci sama kanam: Ca jamono jooju buur ya daan nañu rey seeni noon
bi ñu jotee seen nguur. 
877 Mk 10:47 sëtu Daawuda: Seetal leeral 13 (Mc 1:1, wàll 3, page 15). 241Nettalib Yeesungi lay woo. » Bi mu ko déggee, mu sànni malaanam, ne bërét, dem ci
Yeesu. Yeesu ne ko: « Loo bëggoon ma defal la ko? » Gumba gi ne ko:
« Kilifa gi, damaa bëgga gis. » Noonu Mc Yeesu yërëm [ko], laal bëtam. Mk[Mu] ne ko: « Demal ci jàmm. Sa ngëm faj na la. » Ci saa si gumba gi gis,
daldi topp Yeesu ci yoon wi. 242Ayu-bés bu mujj baVI Waxtu Yeesu jot na243Nettalib YeesuSaar 18. Ayu-bés bu mujj ba120. Maryaama sotti na latkoloñ ci tànki Yeesu (Mc 26:6-13; Mk 14:3-
9; Lu 22:1; Yow 11:55-12:11)Anam yi: Ci kaw li ma lim, Yeesu egg na Betani àjjuma 27 mars AD 33. 
Ñoom ñi ñëwoon seetsi ko ñëw nañu samdi. 
Lu Màggalu Mburu ya amul lawiir878, te ñu di ko wax: Yow bésu Mucc879 baa
ngi doon jubsi, mu doonoon ag màggal ci Yawut yi, ba ñu bare ca waa àll
ba di dem Yerusalem balaa booba, ngir sanguji set880. Ñu ngi doon wut
Yeesu tey waxante ca kër Yàlla ga naan: « Lu ngeen ci xam? Ndax dina
ñëw ci màggal gi walla déet? » Sarxalkat yu mag ya881 ak Farisen ya882daldi santaane ne, bu kenn xamee fu Yeesu nekk, mu yégle ko, ngir ñu
man koo jàpp. Juróom benni fan laata ñuy màggal bésu Mucc ba883, Yeesu dem na
Betani884, dëkku Lasaar885, mi mu dekkal. Foofa ñu defaral ko fa reer Mc ca
kër Simoõ ma gaana woon886. Yow Màrt887 moo ko doon séddale, te Lasaar878 Lu 22:1 màggalu Mburu ma amul lawiir: Seetal leeral 69 (Lu 2:41, wàll 15, page 39). 
879 Lu 22:1; Yow 11:55 bésu Mucc ba: Seetal leeral 69 (Lu 2:41, wàll 15, page 39). 
880 Yow 11:55 sanguji set: Ku ànd ak sobe mënul bokk ci màggalu bésub Mucc ba (Nu
9:10-14). Foog nañu ne ñépp ña aji taq nañu sobe ndax bàmmeel ya dul gis ca yoon. 
Naka noonu waa aj ya daan nañu agsi lu ëpp benn ayu-bés lu jiitu, ndax ayu-bés la seen
setlu soxla laata ñu mana bokk ca màggal ga. Ñu wara sangoo ndox mu balle ci bëtu ndox
ca bésub ñetteel ba ak bésub juróom ñaareel ba ngir sellalu, doora set (Nu 19:11-13). 
881 Yow 11:57 sarxalkat yu mag ya: Seetal leeral 56 (Mc 2:4, wàll 12, page 36). 
882 Yow 11:57 Farisen ya: Seetal leeral 87 (Mc 3:7, wàll 16, page 46). 
883 Yow 12:1 juróom benni fan laata ñuy màggalu bésu Mucc ba: Mooy Samdi
gannaaw jant so. 
884 Mc 26:6; Mk 14:3; Yow 12:1 Betani: Seetal leeral 635 (Lu 10:38, wàll 87, page 197). 
885 Yow 12:1 Lasaar: Xaritu Yeesu la woon, mi Yeesu dekkaloon (Yow 11:1-44). 
886 Mc 26:6; Mk 14:3 Simoõ ma gaana woon: Xamuñu kan la doon, te Injiil waxul ne
bokkoon na ca xew ma. Dafa wax rekk ca këram la nekk. Su bokkee mënula am mu am
ngaana, ndaxte yoonu Musaa tere na ñu nekk ci biir nit ñi. Xëyna mos naa am, te Yeesu
wéral na ko. Ndegam Màrt mooy séddale ci këram, Màrt mbokkam la. Naka noonu man
naa nekk, Simoõ mooy baayam, walla jëkkëram sax. Waaye xamuñu dara lu wóor. 
887 Yow 12:2 Màrt: Jigéenu Lasaar te xaritu Yeesu la woon. 244Ayu-bés bu mujj babokkoon na ca gan ña. Noonu Maryaama888 Mc ñëw ci moom, yor njaq lu
ñu yette doj wu ñuy wax albaatar889. Mk Njaq li def Yow liibaru Mk latkoloñ
ju raxul ju ñuy wax nàrd890, tey jar lu baree bare. Mc Noonu bi Yeesu
toogee di lekk891, Mk jigéen ji toj njaq li, tuur latkoloñ ci boppu Yeesu, Yowsotti ko ci tànki Yeesu, ba noppi fomp ko ak kawaram892. Xetu latkoloñ gi
gilli ci kër gi yépp. 
Mc Waaye bi ko taalibe ya gisee, Mk amoon na fa ñu mer, di xultu ci seen
biir naan: « Yàq gii, lu muy jariñ? » Yow Kenn ca taalibey Yeesu ya, muy
Yudaa Iskariyo, mi ko nara wor, daldi ne: « Lu tax jaayewuñu latkoloñ jii
peyu atum lëmm, jox ko miskin yi? » Waaye bi muy wax loolu, xalaatul
woon miskin yi, ndaxte sàcc la woon; moo yoroon boyetu xaalis bi, te
daan ci sàkk. Mk Noonu ñu daldi gëdd jigéen ji. 
Mc Yeesu nag xam la ñu wax, mu ne léen: Mk « Bàyyileen ko. Mc Jigéen ji
defal na ma jëf ju rafet; lu tax ngeen di ko sonal? Yow Jekkoon na mu denc
ko ngir bés bu ñu may suul. Mk Miskin yaa ngi ak yéen bés bu nekk, te man
ngeen léena dimbali saa su leen neexee, waaye dungeen ma gis ba fàww. 
Jigéen ji def na li mu man; Mc ci li mu tuur latkoloñ jii ci sama yaram, def
na ko ngir waajal sama rob, Mk laata moo jot. Ci dëgg maa ngi leen koy
wax, fépp fu ñuy yéene xibaaru jàmm bi ci àddina sépp, dinañu fa fàttali
it li jigéen jii def. »
Yow Bi ñu yégee ne Yeesoo nga fa, mbooloom Yawut mu bare daldi dem
Betani. Yeesu rekk yóbbuwu léen fa woon, waaye dañoo bëggoona gisaale
Lasaar, mi Yeesu dekkaloon. Sarxalkat yu mag ya dogu ci ne dañuy888 Yow 12:3 Maryaama: Jigéenu Lasaar te xaritu Yeesu la woon. 
889 Mc 26:7; Mk 14:3 njaq lu ñu yette doj wu ñuy wax albaatar: Albaatar, xeer wu weex
ni kew la, te rafet. Daan nañu ci yett ay njaq yu am baat bu gudd ngir denc latkoloñ. 
Taxawaayam, lu tollu 12 ba 23 cm la. 
890 Mc 26:7; Mk 14:3; Yow 12:3 latkoloñ ju raxul ju ñuy wax nàrd: Nàrd, diwlin ju ñu
génne ci reenu gàncax guy boroom xam-xam ya tudd Nardostakis jatamansi
(Nardostachys jatamansi). Dafay sax ci tundi Imalaya (l’Himalaya). Ca End la doon jóge. 
Mooy latkoloñ ju gëna jafe ci àddina si ca jamono jooju. Daawuñu tuur latkoloñ ca boppu
gan, waaye daan nañu ko def ca néew bu ñu waajal rob. 
891 Mc 26:7 toogee di lekk: Ci wépp xeet lekk am na solo ngir feddali bokk. Yawut ya
daan na topp aada Room ci seeni bernde. Gan yi sóonu nañu ca seeni concol càmmooñ
ca i lal, yi wër ab lekkukaay, bopp féete taabal bi, tànk féete gannaaw. 
892 Yow 12:3 fomp ko ak kawaram: Jigéen ju tedd day musóoru, du watu, du wàññee
kawaram. Ci biir këram sax du def boppu neen. Naka noonu dindi musóoram, te bàyyi
kawaram wadd rawatina ci biir góor ñi ngir fomp tànki Yeesu lu réy la ba tax nit ñi yéemu
te jàq. 245Nettalib Yeesureyaale Lasaar, ndaxte moo waral Yawut yu bare dëddu léen, gëm Yeesu. 121. Yeesu dugg na Yerusalem (Mc 21:1-11; Mk 11:1-11; Lu 19:29-44;
Yow 12:12-19)Anam yi: Dimaas ci ngoon la Yeesu dugg Yerusalem, dem këru Yàlla ga
ba noppi ñibbi Betani. 
Yow Ca ëllëg sa, Mc Yeesu ak taalibe ya jege woon nañu Yerusalem, ba agsi
dëkku Betfase893 ci wetu tundu Oliw ya894. Noonu Yeesu yebal ñaari
taalibe, ne léen: « Demleen ci dëkk bi ci seen kanam. Bu ngeen eggee,
dingeen gis mbaam mu ñu yeew ak cumburam895; yiwileen léen, indil ma
léen. Mk Bu leen kenn nee: “Lu ngeen di def?” neleen ko: Mc “Boroom bi
da léena soxla, Mk te léegi mu delloosi [léen]. Mc Kon ca saa sa dina léen
bàyyi, ñu dem. »
Lu Ñaari ndaw ya dem, fekk mbir ya deme, na léen ko Yeesu waxe woon. 
Mk Taalibe ya dem nag, Mc def loolu léen Yeesu sant, Mk ñu gis cumbur ga
ci mbedd mi, mu yeewe cib buntu kër. Lu Bi ñuy yiwi cumbur ga nag, ay
boroomam Mk ca ña fa taxaw, ñu ne léen: « Lu ngeen nar, bay yiwi cumbur
gi? » Taalibe yi wax léen, ni léen Yeesu digale woon Lu ne: « Ndaxte893 Mc 21:1; Mk 11:1; Lu 19:29 dëkku Betfase: Benn dëkk bu ndaw la woon, ci tundu
Oliw ya ci penkoom ci yoonu Yeriko. Sorewul Betani. Dafa sore Yerusalem lu tollu li ñu
may nit ñi dox ci bésub noflaay, maanaam matul sax ñaari kilomet. Naka noonu bokkoon
na ca dëkk ya ajikat ya fanaanoon ci, bi ñu ñëwi Yerusalem ngir màggal ya. 
894 Mc 21:1; Mk 11:1; Lu 19:29 tundu Oliw ya: Wenn tund yu dem ñetti kilomet nor ba
sudd, féete lu matul benn kilomet ci penkub Yerusalem. Am na ñetti njobbaxtal, gu nekk
am taxawaayu daanaka 800 meetar. Dafa tiim Yerusalem te jàkkaarloo ak këru Yàlla ga. 
Xuru Sedoron moo nekk ci seen diggante. Dafa sëq ak ay garabi oliw, moo tax mu am
turam. Foofa la Boroom bi Yeesu daan farala wéet ak Yàlla. Soo nekkee ca kaw tundu
Oliw ya man nga séen ba ca géeju Xorom ga ca penkoom. 
Ca bésub Boroom bi ca jamono ju mujj ja, tundu Oliw dina xar ca digg ba, nekk ñaari tund
(Zec 14:1-9). (prepare a map)
895 Mc 21:2; Mk 11:7; Lu 19:35; Yow 12:14 mbaam ma ak cumbur ga: Bi cumbur gu
kenn masula war tàmbalee liggéey, dafay ànd ak yaayam. Ajikat ya daan nañu dox tànk
ngir dugg Yerusalem ngir màggal ya. Ci xalaatinu diine Yawut, mala wu maseesu takk,
walla war, lu gëna sell la ngir jëfi diine. Ci yeneen jamono Yàlla mos naa sant Bànni Israyil,
ñu jëfandikoo nag wu xonq wu maseesu ko takk bi ñu setlu gannaaw ga ñu laal ab néew
(Nu 19:2; De 21:3). Buur bu dugg ab dëkk ndax xare, fas la war. Bu duggee ci jàmm,
mbaam la war. Bi Daawuda faloon doomam Suleymaan buur, waral na ko ci mbaam (1Ki
1:32-40). Gis nañu yeneen njiit yi doon war mbaam itam (Jud 10:4; 12:14; 2Sa 13:29;
16:2; 17:23; 18:9; 19:26). 246Ayu-bés bu mujj baBoroom bi da koo soxla. » Mk [Kon] nit ñi bàyyi léen, ñu dem. Yow Noonu
ñu indil Mc mbaam ma, moom ak cumbur ga, Yow Yeesu, Mk daldi lal ci
seeni yére, mu toog ci. 
Yow [Te] mbooloo mu bare, ma ñëwoon ca màggalu bésu Mucc ba896, yég
ne Yeesoo ngi jëmsi Yerusalem. Ñu daldi génn di ko teeru. Lu Bi muy
dem, Mc ña ëpp ca mbooloo ma lal seeni yére897 ca yoon wa, ñenn ña dagg
ay cari garab898 Mk ci tool yi, Mc lal léen it ca yoon wa. Lu Bi ñu agsee fa
mbartalum tundu Oliw ya doore899, taalibeem yépp fees ak mbég, tàmbalee
màggal Yàlla ca kaw ndax kéemaan yu bare yi ñu gis. Mc Mbooloom ña ko
jiitu ak ña ko topp ñépp di wax ca kaw naan: « Osaana900, yaw Sëtu
Daawuda bi901! Lu Yaw buur biy ñëw ci turu Boroom bi, ku barkeel nga!902Na jàmm am ca asamaan, te ndam li féete ca bérab yu gëna kawe! Yow Na
Yàlla barkeel buuru Israyil! Mk Nguuru sunu maam Daawuda giy ñëw dina
barkeel! Ca bérab yu gëna kawe, nañu ne: “Osaana!” »
Yow Yeesu wut cumbur, war ko, Mc ngir la ñu waxoon jaarale ko cib
yonent903 am, bi mu naan: « Waxal waa Siyoõ: Yow “Buleen ragal. Gis896 Yow 12:12 mbooloo mu bare, ma ñëwoon ca màggalu bésu Mucc ba: Ay téeméeri
junni nit ba sax ay milyoõ nit daan nañu ñëw Yerusalem ngir màggalu bésub Mucc ba. 
Xumboon na lool. Yoon wa feesoon na dell ay Ajikat ya jóge Yeriko. Ñu bare ca ñoom ñoo
doon waa Galile ñi gisoon kéemaan yi Yeesu defoon. 
897 Mc 21:8; Mk 11:8; Lu 19:36 lal seeni yére ca yoon wa: Daan nañu lal yére ya ngir
teral buur. Gis nañu ci kàddug Yàlla fu Israyil laloon seen yére bi ñu teraloon Yewu, fal ko
buur (2Ki 9:12-13). 
898 Mc 21:8; Mk 11:8; Yow 12:13 lal cari garab ca yoon wa: Garab ga, ron la woon. 
Gannaaw jamono Makabe cari garabu ron moo doon misaale ni ñu fonke seen réew. Te
ci biir waa Room ak Gereg ya moo misaale ndam. 
899 Lu 19:37 fa mbartalum tundu Oliw ya doore: Mooy njobbaxtal ga. Fi nga jëkka séen
Yerusalem, ak këru Yàlla ga ca beneen boru xur wa. 
900 Mc 21:9; Mk 11:9; Yow 12:13 Osaana: Mooy tekki: ‘Yàlla musal nu!’ di mujja nekk
baatu màggal Yàlla. Ca aaya Ps 118:25 la jóge. 
901 Mc 21:9; Mk 11:10 Sëtu Daawuda: Seetal leeral 13 (Mc 1:1, wàll 3, page 15). 
902 Mc 21:9; Mk 11:9; Lu 19:38; Yow 12:13 Yaw buur biy ñëw ci turu Boroom bi, ku
barkeel nga!: Daan nañu nuyu ajikat ya ñëwi màggal ak Ps 118:26 – Yal na Yàlla barkeel
ki dikke turam – bi ñu agsi kër Yàlla ga. Daan nañu tari Sabóor 113 ba 118 ca màggalu
bésu Mucc ga. 
903 Mc 21:4-5; Yow 12:14-16 waxu yonent yi: Dafa jukki ci Zec 9:9 buy wax ci Almasi bi
Yàlla nara yónni. Yeesu dafa yëgle ne moom mooy Almasi bi, bi mu tane war mbaam ma. 
Tamit mu wone ne lan mooy Almasi bi. Mooy kenn ku ñëw ci jàmm, ku woyof la. Waaye
kenn déggu ko, ay taalibeem sax, ndaxte séen nañu jàmbaari xare juy ñëw, musal léen247Nettalib Yeesungeen, Mc seen buur a ngi ñëw ci yéen; ku lewet la, te war mbaam-sëf, dig
cumbur, doomu mbaam. ” » Yow Yooyu yépp, taalibe ya xamuñu woon ca
saa sa lu muy tekki; waaye gannaaw bi ndamu Yeesu feeñee904, ñu
fàttaliku ne, Mbind mi yégle woon na loolu ci moom, te amal nañu ko. Ña nekkoon ak Yeesu ñépp, bi muy wooyee Lasaar905 mu génn ca
bàmmeel ba te mu dekkal ko, demoon nañu, nettali la ñu gis. Looloo tax
mbooloo ma teeru ko, ndaxte yégoon nañu firnde jooju. 
Lu Waaye ay Farisen yu nekkoon ca mbooloo ma ne Yeesu: « Kilifa gi,
yeddal sa taalibe yi! » Noonu mu ne: « Maa ngi leen koy wax, bu ñu
noppee ñoom, doj yiy xaacu. »Bi Yeesu jegee dëkk ba, ba séen ko, mu jooy ko naan: « Céy yaw itam,
boo xamoon bésub tey yi la mana indil jàmm! Waaye fi mu ne manuloo
koo gis. Bés dina ñëwi906 yu say noon di jal, wërale la. Dinañu la tëj ci
biir, tanc la. Dinañu la yàqate, yaw ak sa waa dëkk. Doj dootul des ci kaw
doj ci yaw, ndaxte ràññeewoo jamono ji Yàlla ñëwe, wallusi la. »
Mc Bi nga xamee ne Yeesu dugg na Yerusalem, dëkk ba bépp yëngatu ne:
« Kii moo di kan? » Mbooloo ma ne léen: « Kii moo di yonentu Yàlla
Yeesu, bi jóge Nasaret ci Galile. » Yow Farisen yi nag di waxante naan:
« Gis ngeen, manuleen ci dara; ñépp a ngi koy topp! »
Mk Noonu Yeesu dugg Yerusalem, dem kër Yàlla ga, xool lépp, ba noppi
génn dem dëkku Betani, moom ak fukki taalibe ya ak ñaar, ndaxte dafa
guddi907. 122. Yeesu duggaat na Yerusalem (Mc 21:12-19; Mk 11:12-19; Lu
19:45-46)Anam yi: Altine la Yeesu dugg Yerusalem dàq jaaykat yi ci kër Yàlla ga. ca nguuru Room. Tamit nguuru Room ràññewul li Yeesu defoon. Suñu ko defoon, ñu
waroon koo jàpp. Xëyna ni ñu teraloon Yeesu niroo na ni ñu daan nuyoo Ajikat ya, te
Yeesu dafa gaawa dugg Yerusalem moo tax nguuru Room ràññewul ko. 
904 Yow 12:16 ndamu Yeesu feeñee: Mooy ndekkiteem. 
905 Yow 12:17 Lasaar: Seetal leeral 885 (Yow 12:1, page 244, wàll 120). 
906 Lu 19:43 bés dina ñëwi: Waa Room ñëw nañu gaw Yerusalem ba nangu ko atum
tubaab 70 g. K. . Tas nañu dëkk ba lépp, miiram, ak kër Yàlla ga, lu dul wenn wàll ca sowu
fu mu sampoon xareem. Rey nañu ay téeméeri junni nit – góor, jigéen, xale. 
907 Mk 11:11 dafa guddi: Daan nañu tëj buntu dëkk ba bi jant sowee. Yerusalem amoon
na miir. Naka noonu mënuloo génn dëkk ba, lu dul nga dem bala guddi. 248Ayu-bés bu mujj baMk Bët set ñu génn Betani908 Mc délsi ca dëkk ba, Mk fekk Yeesu xiif. Noonu
mu séen fu sore garabu figg909 gu sëq Mc ca yoon wa, Mk mu dem seeti,
ndax am na ay doom. Waaye bi mu fa eggee, gisul lu dul ay xob, ndaxte
jamonoy figg duggagul. Ci kaw loolu mu ne garab gi: « Dootuloo meññ
mukk! » Taalibe yi dégg loolu mu wax. Mc Ca saa sa figg ga daldi wow. 
Mk Bi ñu eggee Yerusalem, Yeesu dugg ci kër Yàlla gi, daldi dàq Mc ñépp
Mk ñi fay jaay910 ak ñi fay jënd. Mu daaneel taabali weccikatu xaalis911 yi
ak tooguy jaaykati pitax912 yi, te mayul kenn, mu yóbbu am njaay913 ci kër
Yàlla gi. Mu di léen jàngal ne léen: « Ndax waxuñu ci Mbind mi914: “Dees908 Mk 11:12 Betani: Seetal leeral 635 (Lu 10:38, wàll 87, page 197). 
909 Mc 21:19; Mk 11:13 garabu figg: Garabu figg, ñaari yoon la ñorsi at bu nekk – benn
ci muju weeru me walla suweõ, maanaam ñaari weer gannaaw màggalu bésu Mucc ga,
te beneen, mooy bu gëna am solo, ci weeru ut ba weeru oktoobar. Meññeefam dañuy
sëqandook xobam. Soo gisee xob ya, war naa am doom yu ñorul. Su amul doom, du
meññ at boobu. Daan nañu lekk léeg-léeg doom yu ñorul. 
910 Mc 21:12; Mk 11:15; Lu 19:45 ñi jaay kër Yàlla ga: Ñu bare ca ña ñëwoon Yerusalem
ñëw nañu ngir jébbal Yàlla ab sarax ca kër Yàlla ga. Yoonu Musaa tere na ñu sarax mala
ya am sikk. Fal nañu ay nit, ñu àtte bépp mala bu jóge biti ngir feddali ne amul sikk. Naka
noonu laata waa Israyil manoon nañoo jébbal Yàlla seeni sarax, fàww sarxalkat ya àtte
ko, di seede ne amul sikk. Waaye bokki sarxalkat bu mag ba moomoon nañu daral fu ñu
jaay gàtt ngir sarax ya, te ñoo fal itam ña àtte mala ya. Te ñu fekk sikk ca xaw na bépp
gàtt bu ñu indi. Naka noonu nit ñi mënuñoo baña dem jëndi gàtt ca daralu sarxalkat ya fu
ñu jaay gàtt ya ca njëg gu réy-a-réy. 
911 Mc 21:12; Mk 11:15 weccikatu xaalis: Ñetti yoon at bu nekk ña man, waroon nañu
ñëw Yerusalem ca kër Yàlla ga ngir bokk ca màggali diine Yawut yi – mooy Bésu Mucc ba,
Pàntakot, ak Màggalu mbaar ya. Te at bu ne góor gu am 20 at jëm kaw waroon naa fey
warugar ca kër Yàlla ga. Genn-wàllu xaalis bu tudd siikal moo doon seen warugar, moo
tollu lu ñu feyoon liggéeykat buy liggéey benn fan ak genn-wàll. Ca jamono jooju diiwaan
bu nekk amoon na xaalisu boppam. Lu ëpp ca xaalis yooyu amoon nañu nataalu buur
Sesaar ca kawam. Ndegam nit ñi ñëwoon Yerusalem ca màggal ya jóge nañu ca réew yu
bare, fànni xaalis yu bare amoon na ca Yerusalem. Waaye fàww ñu fey seen warugar ak
xaalisu këru Yàlla ga, mooy siikal, bu amul woon nataal. Naka noonu soxla woon nañoo
wecci seen xaalis. Weccikatu xaalis teg na ci tono bu réy. 
912 Mc 21:12; Mk 11:15 jaaykati pitax: Saraxu mala bokkoon na màggal ya – rawatina
xar. Su fekkee ne amuñu njégu xar, ñu waroona indi ñaari pitax mbaa ñaari xati, menn ci
pitax ya wuutu xar ma. (Le 12:1-8)
913 Mk 11:16 mayul kenn, mu yóbbu am njaay: Daan nañu jaar ci ëttu kër Yàlla ga, ngir
gàttal yoon diggante penkub dëkk ba ak tundu Oliw. Loolu moo wone ni ñu faalewul
sellaayu kër Yàlla ga. 
914 Mc 21:13; Mk 11:17; Lu 19:46 wax ci Mbind mi: ‘Sama kër dinañu ko wooye këru
ñaan ci Yàlla’ dafa jukki ca Is 56:7. Ci Esayi saar 56 Yàlla digoon na ne ñu dul Yawut249Nettalib Yeesuna wooye sama kër këru ñaan ci Yàlla ngir xeet yépp. ” Waaye yéen def
ngeen ko këru sàcc. »Bi ko sarxalkat yu mag ya915 ak xutbakat ya916 déggee nag, ñu ragal ko,
ndaxte mbooloo mépp dañoo waaru ci njàngleem. Noonu ñu seet pexem
reylu ko. 
Mc Noonu ay gumba ak ay lafañ ñëw ci moom ca kër Yàlla ga, mu faj léen. 
Bi nga xamee ne sarxalkat yu mag ya ak xutbakat ya gis nañu yëf yu doy
waar ya mu def, te dégg xale yu ndaw917 ya nekk ca kër Yàlla ga, di wax
ci kaw naan: « Osaana, yaw Sëtu Daawuda bi!918 » ñu daldi mer. Noonu
ñu ne Yeesu: « Ndax dégg nga li ñuy wax?919 » Yeesu ne léen: « Waaw,
dégg naa ko. Ndax masuleena jàng lii ci Mbind mi920: “Ci gémmiñu
perantal ak ñiy nàmp sàkkal nga sa bopp ay cant”? » Bi Yeesu waxee
loolu, mu bàyyi léen. Mk Bi timis jotee Yeesu ak taalibe yi génn dëkk bi,
Mc jëm Betani, fanaan fa. 123. Garabu figg gi ñu rëbb (Mc 21:20-22; Mk 11:20-26)dinañu dugg kër Yàlla ga. ‘Def ngeen ko këru sàcc’ dafa jukki ca Jer 7:11 fu Yàlla yeddoon
njiit ya ñi faalewul kër Yàlla ga bëggoon ko def rawtub sàcc. Liggéey ci kër Yàlla ga mënul
léena aar ca àtteb Yàlla. Te kër Yàlla ga nekk fa du tere Yàlla tas ko, moom ak dëkk ba
(Jer 7:1-14). 
Li Yeesu defoon doyul yëngu-yëngu am ba xëcc alkaati kër Yàlla walla xarekati Room ñëw
jàpp ko. Def na ko ci ruq ci biir mbooloo mu réy-a-réy, te yàggul fa, dem. Lu ëpp ca ña
nekkoon fa nemmikuwuñu lu amoon. Bi Yeesu demoon dara terewul jaaykat dellusi, te
weccikat ya defar taabal ya. Waaye ak jëf ji, Yeesu jànkoonte na ak njiiti Yawut ya ak
seeni sañ-sañ. Bokkoon na ca lu tegoon Yeesu ca yoon wa jëmoon ca bant ba. 
915 Mc 21:15; Mk 11:18 sarxalkat yu mag ya: Seetal leeral 56 (Mc 2:4, wàll 12, page 36). 
916 Mc 21:15; Mk 11:18 xutbakat ya: Seetal leeral 57 (Mc 2:4, wàll 12, page 36). 
917 Mc 21:15 dégg xale yu ndaw: Ci diine Yawut ji, xale bu góor bu am 13 at la nekk mag,
maanaam nekk doomu kóllëreg Yàlla, te wara sàmm ay santaaneem, te gàddu seen
bàkkaaru bopp. At bu jiitu at boobu, ñu tàmbali waajal seen bopp, di jàng, te wóor ci diirub
benn fan. Naka noonu dinga gis xale yu góor yu bare yu am 12 at ca kër Yàlla ga ca
màggalu bésub Mucc. 
918 Mc 21:15 Osaana, yaw Sëtu Daawuda bi: Osaana mooy tekki: ‘Yàlla musal nu!’ di
mujja nekk baatu màggal Yàlla. Ca aaya Ps 118:25 la jóge. Bokkoon na ca li xale yi
jàngoon, te li ñu dégg ñépp di wax. Xëyna déggoon nañu ni mbooloo ma terale Yeesu bés
bu jiitu ba, te léegi dañuy ko tari. 
919 Mc 21:16 Ndax dégg nga li ñuy wax: Sarxalkat yu mag ya foogoon nañu ne Yeesu
waroon na weddi li xale waxoon ci kaw. 
920 Mc 21:16 ci Mbind mi: Jukki nañu ko ca Ps 8:2. 250Ayu-bés bu mujj baAnam yi: Yeesu dellu na Yerusalem talaata di jàngale ca kër Yàlla ga. 
Mk Ci suba si, bi ñuy dem, ñu gis ne garabu figg gi dee na, ba wow koõõ. 
Noonu Piyeer fàttaliku li xewoon, ne Yeesu: « Kilifa gi, xoolal, figg gi
nga rëbb dee na, ba wow! » Mc Bi nga xamee ne taalibe ya gis nañu loolu,
ñu waaru naan: « Nan la figg gi daldi wowe ci taxawaay bi? » Mk Yeesu
ne: « Gëmleen Yàlla. Mc Ci dëgg maa ngi leen koy wax, su ngeen gëmee
te baña werante, dingeen def li ma def figg gi, rax-ca-dolli bu ngeen nee
tund wale921: “Jógal922 tàbbi ca géej ga,” Mk te nga gëm ne loolu dina am,
bañ cee boole xel ñaar, kon sa ñaan nangu. Moo tax maa ngi leen koy
wax, bu ngeen di ñaan Yàlla, lépp lu ngeen ko mana laaj, gëmleen ne jot
ngeen ko, te dingeen ko am. Te it bu ngeen di ñaan, fekk ngeen jàppal
kenn dara, baal-leen ko, ngir seen Baay bi ci kaw baal leen seeni tooñ,
yéen itam. »124. Sañ-sañu Yeesu (Mc 21:23-27; Mk 11:27-33; Lu 20:1-8)Anam yi: Talaata la ba tey. 
Mk Gannaaw loolu ñu duggaat Yerusalem, Mc dugg ca kër Yàlla ga, Mk te
Yeesu doon doxantu ca ëtti kër Yàlla ga. Lu Yeesu doon jàngal nit ña923 ca
kër Yàlla ga, di léen yégal xibaaru jàmm bi. Mc Bi muy jàngle nag Lusarxalkat yu mag ya924 ak xutbakat ya925 ak Mc njiiti xeet wa926 ñëw ci921 Mc 21:21; Mk 11:23 tund wale: Garab ga nekkoon na ca yoon wa diggante Betani ak
Yerusalem. Naka noonu bi Yeesu waxee loolu mu mana gis tundu Oliw ak tundu Moriya
fu këru Yàlla nekkoon. 
922 Mc 21:21; Mk 11:23 toxal tund wa: Ca xalaatinu Yawut ya tund wa moo misaale
jafe-jafe bu mënul deñ. Gëm nañu ne reeni tund wa dem nañu fu xóot ca suuf ba tax tund
wa mënu toxu. Naka noonu ca seen waxin ‘randal aw tund’ moo tekki ‘def lu të’ walla
‘xettali walla noot njàqare gu réy’. 
923 Mc 21:23; Lu 20:1 jàngle ca kër Yàlla: Ñépp, Yawut ya ak ñu dul Yawut ña sañoon
nañu dugg ca ëtt bu jëkk ba, mooy ba ca gëna biti. Ca booraanam, amoon na ay mbaar
walla werandaa yu ñu tabaxe doj bu amoon yaatuwaayu 15 meetar, yu sës ca 1. 000
kenuy marbar yu am kawewaayu 12 meetar, bu ne am yaatuwaayu 2 meetar. Ñooy doon
péncu dëkk bi. Waa dëkk ba daan nañu fa daje ngir waxtaan ci dund gi walla diine. Foofu
la xutbakat ya doon jàngle. Te foofu la Yeesu doon jàngle itam. 
924 Mc 21:23; Mk 11:27; Lu 20:1 sarxalkat yu mag ya: Seetal leeral 56 (Mc 2:4, wàll 12,
page 36). 
925 Mc 21:23; Mk 11:27; Lu 20:1 xutbakat ya: Seetal leeral 57 (Mc 2:4, wàll 12, page 36). 
926 Mc 21:23; Mk 11:27; Lu 20:1 njiiti xeet wa: Ñooy magi Israyil yi bokkoon ca kureelu
àttekat ya, waaye bokkul ci sarxalkat yu mag ya walla xutbakat ya. 251Nettalib Yeesumoom927 ne ko: « Yëf yii ngay def, ci ban sañ-sañ nga koy defe? Ku la
may boobu sañ-sañ? »Yeesu ne léen: « Man itam dinaa leen laaj lenn928; bu ngeen ma ko waxee,
kon dinaa leen wax ci ban sañ-sañ laay defe yëf yii. La Yaxya929 daan def,
di sóob nit ñi ci ndox930, fu mu ko jële, ci Yàlla walla ci nit ñi? »Ci kaw loolu ñu daldi werante ci seen biir naan: « Bu nu nee: “Ci Yàlla,”
dina nu laaj: “Lu tax gëmuleen ko kon?” Te bu nu nee: “Ci nit ñi,” kon
mbooloo mi dal ci sunu kaw, ndaxte ñépp teg nañu Yaxya ab yonent. » Ñu
ne Yeesu nag: « Loolu xamunu ko. »Noonu Yeesu ne léen: « Kon man itam duma leen wax ci ban sañ-sañ laay
defe yëf yii. 125. Léebu ñaari doom ya (Mc 21:28-32; Mk 12:1a; Lu 19:47-48)Mk Noonu Yeesu daldi léen wax ciy léeb. Mc « Lu di seen xalaat ci lii?
Kenn nit amoon na ñaari doom. Am bés mu ñëw ca taaw ba ne ko: “Sama
doom, demal tey liggéeyi ca sama toolu reseñ. ” Taaw ba ne ko:
“Demuma931,” waaye gannaaw loolu xelam yedd ko, mu dem. Gannaaw
gi, baay ba ñëw ca tofo ba, wax ko noonu. Mu ne ko: “Waaw,” waaye
demul. »Noonu Yeesu laaj léen: « Kan ci ñaari doom yooyu moo def coobarey
baayam? » Ñu ne: « Taaw ba. » Yeesu ne léen: « Ci dëgg maa ngi leen
koy wax, juutikat yi ak jigéeni moykat yi ñoo leen jëkka dugg ci nguuru
Yàlla Aji Kawe ji. Ndaxte Yaxya ñëw na ci yéen ci yoonu njub, te927 Mc 21:23; Mk 11:27; Lu 20:1 ñëw ci moom: Sarxalkat yu mag ya rekk ñoo yoroon
sañ-sañ ca kër Yàlla ga. Mënuñu dékku kenn ku dëkk seeni sañ-sañ. Tamit sàmm jàmm
ji ñu amoon ak nguuru Room bokkoon na ak seeni warugar. Mënuñu dékku kenn ku
mbubboo daraja, walla teg boppam Almasi bi, ba yëngal dëkk ba te xëcc kilifay Room yi
ñëw, daanu ci seen kaw, te tas réew mi. Ci seen xalaatin, ñoom rekk ñoo mana may
Yeesu sañ-sañ ngir mu def li mu defoon. Naka noonu laajuñu seeni laaj ngir xam dara,
waaye ngir fiir ko ci kanamu mbooloo ma. 
928 Mc 21:24; Mk 11:29; Lu 20:3 dinaa leen laaj lenn: Bi ñu féncee ca jamono jooju,
daan nañu tontu ci laaj buy fiir ak beneen laaj. 
929 Mc 21:25; Mk 11:30; Lu 20:4 Yaxya: Seetal leeral 6 (Yow 1:6, wàll 2, page 13). 
930 Mc 21:25; Mk 11:30; Lu 20:4 sóob nit ñi ci ndox: Seetal leeral 83 (Mc 3:6, wàll 16,
page 45). Man nga ci jàng ci Mc 3:1-12; Mk 1:2-8; Lu 3:1-18. 
931 Mc 21:19 demuma: Bañ sa waajur bokkoon na ca tooñ yu gëna bon. Yoon wa moo
sant nga déggal seeni waajur, rawatina soo nekkee surga ca këram. 252Ayu-bés bu mujj bagëmuleen ko; waaye juutikat yi932 ak jigéeni moykat yi gëm nañu ko. Te
gannaaw bi ngeen gisee loolu, seen xel soppikuwul sax, ba ngeen gëm
ko. »
Lu Bés bu nekk Yeesu di jàngle ca kër Yàlla ga. Sarxalkat yu mag ya ak
xutbakat ya, ñoom ak njiiti xeet wa, ñu ngi ko doon wuta reylu. Waaye
xamuñu woon lan lañu mana def, ndaxte nit ñépp a ngi ko doon déglu, bañ
benn baat raw léen. 126. Léebu beykat, yi rey doomu boroom tool bi (Mc 21:33-46; Mk
12:1b-12; Lu 20:9-19)
Lu Noonu Yeesu daldi wax nit ña léeb wii: Mc « Dégluleen beneen léeb. 
Amoon na fi benn boroom kër bu jëmbët toolu reseñ933. Mu ñag tool bi,
gas ci biir pax, ngir nal ci reseñ yi934. Mu tabax wottukaay935, batale ko ay
beykat936, daldi tukki Lu tukki bu yàgg. 
Mc « Bi nga xamee ne Mk tool bi ñor [na] nag Mc [te] bëgg nañoo witt reseñ
yi, Lu mu yónni surga ci ñoom937, ngir jot wàllam ci meññeef gi. Waaye
beykat yi dóor ko ay yar, dàq ko, mu dellu ak loxoy neen. Mu yónniwaat
beneen surga, Mk waaye ñu dóor ko ci bopp Lu moom itam, toroxal ko, dàq
ko, mu dellu ak loxoy neen. Mu yónneeti ñetteelu surga, ñu gaañ ko, dàq
ko. Mk Mu yónneeti beneen surga, ñu rey ko. Mc Boroom kër gi nag932 Mc 21:31 juutikat: Yawut ya foogoon nañu ne juutikat ya ñoo bokk ca ñu gëna bon ca
réew ma. Seetal leeral 90 (Lu 3:12, wàll 16, page 47) ngir gëna xam juutikat ya. 
933 Mc 21:33; Mk 12:1; Lu 20:9 toolu reseñ: Ni Yeesu tekki tool ba moo fàttali ñi déglu
woon ci li Yàlla mayoon yonent Yàlla Esayi ci Isa 5:1-7 luy wax ci àtte buy tar. 
934 Mc 21:33; Mk 12:1 gas ci biir pax, ngir nal ci reseñ yi: Seggalukaay ca tool ya
amoon ñaari kàmb ci doj, genn gu gëna suufe geneen. Nal nañu reseñ ya ci gu gëna
kawe, ndoxam wal ci geneen kàmb. 
935 Mc 21:33; Mk 12:1 wottukaay: Tata la, maanaam taaxum kaw, fa jongrukat ba man
naa séen tool bi tool bi ñoree ngir aar meññeef ya ca rabi àll ya walla sàcc ya. Ñay witt tool
ba daan nañu fa fanaan itam. 
936 Mc 21:33; Mk 12:1; Lu 20:9 batale ko ay beykat: Bu boroom alal amoon tool bu yaa,
te bëggul ko bey, daan nañu ko batale ñay moomul tool. Amoon nañu kóllëre bu tool
ñoree ñu fey lu tollu benn cér ci ñett ba ci genn wàll ci meññeef ya walla dayoom ci xaalis. 
937 Mc 21:34-36; Mk 12:2-5; Lu 20:10-12 yónni surga ya: Ñooy misaale yonent Yàlla yi
Yàlla yónni ci Israyil. Seetal leeral 190 (Mc 5:12, wàll 35, page 83) ngir gëna xam ni Yawut
ya daan nañu fitnaal yonent Yàlla ya. Ñi bokk jamonook Yeesu foog nañu ñi def ni beykat
defoon, def nañu ñaawteef lu gàccelu lool la, tamit rusloo nañu boroom tool. Ñi déglu
Yeesu dañuy xaar ñëw nangu tool ba te dàq beykat ya ak doole. 253Nettalib Yeesuyónniwaat yeneen surga yu ëpp yu jëkk ya, beykat yi def léen noonu ñoom
itam. Mk Mu yónni ñeneen ñu bare, ñii ñu dóor léen, ñii ñu rey. 
Mk Noonu mu dese ko kenn rekk, di doomam ji mu bëgg. Lu « Boroom tool
ba daldi ne: “Nan laay def nag? Dinaa yónni sama doom938, sama reeni
xol. Xëy na ñu weg ko, moom. ” Mc Waaye bi beykat yi gisee doom ji, ñu
ne ci seen bopp: “Kii moo wara donn tool bi; nan ko rey, moom
ndonoom939. ” Mk Ñu jàpp ko nag, rey, sànni ci biti. »
Mc Noonu Yeesu laaj léen: « Bu boroom tool bi ñëwee nag, na muy def
beykat yi? » Ñu ne ko: « Dina rey reyin wu ñaaw nit ñu soxor ñooñu,
batale tool bi yeneen beykat, yi koy jox wàllam ci jamonoy meññeef. » LuWaaye Yeesu ne léen jàkk, daldi ne: « Kon nag lu baat yii ci Mbind mi940di tekki:
Mc “Doj wi tabaxkat yi sànni; mujj na di doju koñ;
ci Boroom bi la loolu jóge, te yéemu nanu ci. ”« Loolu moo tax maa ngi leen koy wax, dinañu leen xañ nguuru Yàlla941,
dénk ko xeet wuy def ay jëfam. Ku dal ci doj wii942, dammtoo; ku mu dal ci sa kaw, rajaxe la. »Bi nga xamee ne sarxalkat yu mag ya ak Farisen ya Lu [ak] xutbakat ya Mcdégg nañu léebam yooyu, ñu xam ne ñoom lay wax. Noonu ñu di ko fexee938 Mc 21:37; Mk 12:6; Lu 20:13 yónni doomam: Boroom tool deful li ñi déglu foogoon
mu wara def. Waroon nañu xalaat ne ku dof la. Bàyyi na meram te wone na leen yiw. Lu
réy la. Xëyna mu yaakaaroon su wonee leen yiw, ñu wone seeni jom. 
939 Mc 21:38; Mk 12:7; Lu 20:14 moom ndonoom: Seen yoon digle ne, tool bu amul
boroom, te kenn ñëw samp fa, su ko nekk fa ñetti at, mu moom ko. Waaye dëgg-dëgg su
kenn defee noonu nguur gi dina ko rey. 
940 Mc 21:42; Mk 12:10-11; Lu 20:17 ci Mbind mi: ‘Doj wi tabaxkat yi sànni; mujj na di
doju koñ’ ci Ps 118:22-23 lañu ko jukki. Saar woowu bokkoon na ca li ñu doon tari ca
màggalu bésu Mucc ba. Ak li ñu xaacu bu Yeesu duggee Yerusalem, ci saar woowu la
jukki itam, maanaam ‘Osaana! Yaw miy ñëw ci turu Boroom bi, ku barkeel nga!’ (Ps
118:25-26; Mc 21:9; Mk 11:9; Lu 19:38; Yow 12:13). 
Doju koñ mooy doj wi ñu jëkka samp ci tabax, te ci moom lañu natt lépp li topp. Walla
boog moo doj wi ñu muju dugal ci kaw gi ci tabaxinu waa Room, te mu téye tabax bépp. 
Maanaam doju koñ mooy doj wi gëna am solo ci tabax ba. 
941 Mc 21:43 xañ nguuru Yàlla: Cér yi leen Yàlla mayoon ndax ñu bokk ci mbooloom
Yàlla, Yàlla dina leen xañ, dénk ko weneen xeet, mooy mbooloom Kirist (1Pi 2:9). 
942 Mc 21:44; Lu 20:18 doj wii: ‘Ku dal ci doj wii, dammtoo’ ci Isa 8:13-15 la ko jukki fu
Yàlla mooy doj wa. ‘Ku mu dal ci sa kaw, rajaxe la. ’ ci Dan 2:34-35, 44-45 la jóge, fu ñu
mengale nguuru Yàlla ak doj wu réy wuy dal ca kaw xeeti àddina si. Moo tekki ne Yàlla
dina àtte njiiti Yawut ya. 254Ayu-bés bu mujj bajàpp Lu ca taxawaay ba, Mc waaye ragal nañu nit ña, ndaxte ñépp teg nañu
ko ab yonent, Mk ba ñu bàyyi ko fa, dem. 127. Léebu céet ga (Mc 22:1-14)Mc Gannaaw loolu Yeesu nettali léen beneen léeb ne léen: « Nguuru Yàlla
Aji Kawe ji dafa mel ni buur buy waajal céetu doomam ju góor943. Noonu
mu yónni ay surgaam944, ngir ñu woo gan yi ca céet ga, waaye gan yi
bëgguñoo ñëw. Kon mu yónneeti yeneen surga945 ne léen: “Bu ngeen
demee, yégal-leen gan yi sama woote bii: ‘Reer yi noppi na, reylu naa
samay nag ak samay jur gu duuf; lépp sotti na, ñëwleen ci reer yi. ’ “
Waaye ba tey wuyuwuñu ko946; ñu dem, kenn ki ca toolam, kenn ki
jaayaani, ña ca des jàpp surga ya, toroxal léen, rey léen. « Noonu buur mer947, daldi yónni ay xarekatam, ngir ñu rey bóomkat
yooyule, lakk seen dëkk948. Ci kaw loolu mu ne surga ya: “Reeri céet gi
noppi na, waaye ñi ñu woo yeyoowuñu ko. Demleen nag buntu dëkk ba,
woo ku ngeen fa gis ci reeri céet gi. ” Noonu surga ya génn ca yoon ya,943 Mc 22:2 céet: Léebu bi dina fàttali ñi déglu ci bernde ju mag ju Yàlla nara def ca mujug
jamono, mooy bernde Almasi bi (Isa 25:6-9; Pe 19:7-9). Foogoon nañu ne jamono jooju
àddina si dina am naataange gu réy, mbégte ak jàmm mel ni jamono toolu Àjjana,
gannaaw ga Yàlla àtte i noonam. Ñi baax rekk moo ci bokk. 
944 Mc 22:3 yónni ay surgaam: Daan nañu woo nit ñi lu jiitu xew ma ngir xam ñaata nit
nara ñëw. Su fekkee ne gan ya tontu, ne dinañu ñëw, baña ñëw gàcce gu réy la. Li ñu
rendi moo sës ca ñaata nit lañuy séenu. Su nit néewee ginaar lañu rendi. Su ñu baree xar
walla sëllu lañu rendi. Surga ya ñoo misaale yonent yi. Céet, ci diiru benn ayu-bés la yàgg. 
Man naa gétën liggéeyu gan ba. Waaye bu la buur wooyee, kenn du bañ. 
945 Mc 22:4 yónneeti yeneen surga: Bi ñu rendee mala ma, di ko togg ba noppi, te lépp
pare daan nañu yónni kenn ca ña mu ganale wax leen ñu ñëw. Surga ya ñoo misaale
yonent Yàlla Yaxya ak taalibe Yeesu. 
946 Mc 22:5 wuyuwuñu ko: Ñépp bañ boroom xew ba dina ko rusloo ba torox. 
947 Mc 22:7 buur mer: Ca jamono jooju soo bañee buur ba bi mu la wooyee, dangay jaay
sa bakkan ndaxte ni nga ko rusloo. 
948 Mc 22:7 lakk seen dëkk: Yeesu yégle na àtteb Yerusalem bi mu jàllee tundu Oliw di
séen Yerusalem dimaas bu jiitu (Lu 19:42-44). Junj na ko itam bés bu jiitu bi mu jukkee ca
yonent Yàlla Yeremi, ‘def ngeen ko këru sàcc’ (Jer 7:11; Mc 21:13; Mk 11:17; Lu 19:46)
ak ci léebu beykat, yi rey doomu boroom tool bi (Mc 22:33-44; Mk 12:1-11; Lu 20:9-18). 
Am na ñi xalaat ne Yeesu junj na àtteb Yerusalem fii itam. Xamuñu ndax ñi déglu woon
Yeesu bés boobu gis na ko, waaye ñi jëkka jàngoon téereb Macë, bi mu bindoon gannaaw
ga waa Room ñëwoon tas Yerusalem, mënuñu koo bañ gis. 255Nettalib Yeesuboole ña ñu fa gis ñépp, ñu bon ña ak ñu baax ña949, ba néegu reer ya fees
ak ay gan. « Bi nga xamee ne buur bi dugg na nag, ngir seetsi gan yi, mu gis fa nit ku
solul mbubb mu ñu wara sol ca céet ga950. Buur ne ko: “Sama waay, naka
nga dugge fii, te amuloo mbubbum céet?” Waa ji ne miig. Noonu buur ba
ne ay surgaam: “Yeewleen ko ci tànk yi ak ci loxo yi, sànni ko ci biti ci
lëndëm gi. Foofa dees na fa jooy tey yéyu951. ” Ndaxte ñi ñu woo bare
nañu, waaye ñi ñu tànn barewul. »128. Galag gi ñuy fey buur bi Sesaar (Mc 22:15-22; Mk 12:13-17; Lu
20:20-26)Anam yi: Talaata la ba tey. 
Mc Booba Farisen ya dem gise, ba xam lu ñu wara def, ngir fiir Yeesu ci
waxam. Lu Noonu ñu koy yeeru, daldi yónni ay nit ñu mbubboo njub, sas
léen ñu fexe koo jàpp ci ay waxam, ngir jébbal ko boroom réew, ma yor
kilifteef ak sañ-sañ952. Mc Noonu ñu yónni ci moom seeni taalibe953 ak ñi
far ak buur bi Erodd954 ne ko: « Kilifa gi, xam nanu ne ku wóor nga, Lu [te]
li ngay wax te di ko jàngle lu jub la, Mc te ragaloo kenn, ndaxte seetuloo
jëmmi nit. Lu Amuloo parlàqu, waaye dangay xamle yoonu Yàlla ci bu
wóor. Mc Wax nu nag loo xam ci lii: ndax jaadu na, nu fey955 buur bi949 Mc 22:10 ñu bon ña ak ñu baax ña: Ñu bon mooy ñu mel ni juutikat ya ak jigéeni
moykat ya, ñi gëm di réccu. 
950 Mc 22:11 nit ku solul mbubb mu ñu wara sol ca céet ga: Warugaru gan ca céet
mooy teral boroom céet ga. Solal yére yu rafet te set bokk na ci. 
951 Mc 22:13 dees na fa jooy tey yéyu: Yeesu daan na waxe noonu, bu mu wax ca safara
su dul fey (Mc 8:12; 13:42,50; 24:51; 25:30; Lu 13:28). 
952 Lu 20:20 jébbal ko boroom réew, ma yor kilifteef ak sañ-sañ: Yawut ya yoruñu
sañ-sañ ngir àtte nit, te ko dee. Nguuru Room rekk moo yoroon sañ-sañ boobu, te ñu teg
ko ca loxo kenn ki ñu fal, mooy boroom réew ba. Ca jamono Yeesu, boroom réew ma,
Poñse Pilaat la tuddoon. Seetal leeral 73 (Lu 3:1, wàll 16, page 42). 
953 Mc 22:16 taalibe Farisen ya: Ñooy ñi jàng ngir bokk ca tariixa Farisen ya. 
954 Mc 22:16; Mk 12:13 ñi far ak buur bi Erodd: Seetal leeral 263 (Mk 3:6, wàll 42, page
103). 
955 Mc 22:17; Mk 12:14; Lu 20:22 ndax jaadu na, nu fey galag: Laaj bi werante la woon
ca jamono Yeesu. Bi nguuru Room nangoo diiwaanu Yude ca loxo Arkelawus, santoon
nañu ñépp, ñu ñëw binduji te fey galag. Mooy atum tubaab 6 g. K. . Kenn ci Yawut ya ku
tudd Yudaa mu Galile jógloo nit ñu bare, ngir ñu baña fey galag (Jëf 5:37). Rey nañu ko,256Ayu-bés bu mujj baSesaar956 galag957 walla déet? Mk Nu fey ko walla nu bañ koo fey? »
Mc Waaye Yeesu xam seen njublaõ, Mk [ak] seen naaféq, Lu [ak] seen pexe,
Mc mu ne léen nag: « Lu tax ngeen bëgg maa fiir958, yéen naaféq yi? MkIndil-leen ma posetu denariyon959, Mc bi ñuy feye galag, Mk ma seet. » Mc Ñu
daldi ko jox nag benn posetu denariyon. Mk Noonu Yeesu laaj léen: « Kan
lañu ci def nataalam ak turam? » Ñu ne ko: « Sesaar. » Noonu Yeesu ne
léen: « Joxleen nag Sesaar li Sesaar moom, te jox Yàlla li Yàlla moom. »
Lu Noonu manuñu ko woona jàpp ciy waxam ci kanam mbooloo ma; ñu
waaru ci tontam, ba wedam. Mc Bi nga xamee ne dégg nañu loolu, ñu
waaru, bàyyi ko, daldi dem. 129. Sadusen yi ak ndekkite li (Mc 22:23-33; Mk 12:18-27; Lu 20:27-40)Mc Bés boobale ay Sadusen960 ñëw ci moom. Sadusen yi nag ñoom gëmuñu
ne ndekkite am na. Noonu ñu laaj ko naan: « Kilifa gi, Musaa nee woonwaaye ba tey ñu bare jàppoon waxam ‘Bul fey galag. ’ Yawut ya gëm nañu ne Yàlla mooy
seen buur. Soo nangu fey kenn ku dul Yawut galag, dangay nangu itam moo sa buur, te
amoon na ñi gëm ne loolu mooy suufeel turu Yàlla. 
956 Mc 22:17; Mk 12:14; Lu 20:22 Sesaar: Santu buur Yulyus, ka sampoon nguuru Room
la. Mujjoon na nekk tiitaru buuri Room yépp. Ca jamano yooyu Sesaar, buurub Room,
yilifoon na ay réew yu bare, ba laawaale ca réewu Yawut ya. Sesaar moomu mooy Tibeer
Sesaar mi donnoon nguuram ca Ogust ca atum tubaab 14 g. K. bi mu amee 56 at. Nguuru
na ba mu dee ca 37 g. K. . 
957 Mc 22:17; Mk 12:14; Lu 20:22 galag: Waa Yude soxla nañu fey nguuru Room galag,
juuti ak lempo. Daan nañu fey juuti, mooy cér ci pepp, biiñ ak diwlin yu ñu bey. Lempo ba
moo doon cér ci peyam. Te galag ga moo doon benn posetu xaalis, képp ku nekk ku am
14 at jëm 65, at bu nekk. 
958 Mc 22:18; Mk 12:15 fiir: Su Yeesu waxee jaadu na, mbooloo ma dinañu ko bañ,
ndaxte mënuñoo nangu mukk fey galag ga. Fey galag moo wone ne ab ku dul Yawut moo
léen suufeel, te dafa bëgga wax ne itam bokk nañu ak lu nguuru Room teg, maanaam
Sesaar mooy yàlla. Su Yeesu waxee jaaduwul, dinañu ko mana jébbal nguuru Room,
ndaxte man nañu tuumaal ne mooy kenn kuy jéema jógloo mbooloo ma. 
959 Mc 22:19; Mk 12:15; Lu 20:24 posetu denariyon: Posetu xaalis bi, maanaam posetu
denariyon, ca benn boor nataalu buur Sesaar la amoon, ak bind buy wax ne Tibeer
Sesaar mooy Yàlla. Ca beneen boor luy wax ca sarxalkat bu mag bu diine Room nga gis. 
Dayoom moo doon li ñu fey liggéeykat ca tool ngir benn fanu liggéey. Poset boobu rekk
la nguuru Room nangu ngir fey galag. Waaye lu dul loolu Yawut soxlawul ko yore, ndaxte
yeneen posetu xaalis amoon na. Ndegam ñi jéemoona fiir Yeesu yore nañu ko benn, moo
wone seeni naaféq. 
960 Mc 22:23; Mk 12:18; Lu 20:27 Sadusen: Seetal leeral 88 (Mc 3:7; wàll 16; page 46). 257Nettalib Yeesuna: “Boo xamee ne góor dee na te amul doom, na rakkam donn jabaram,
ngir sàkkal magam njaboot961. ” Amoon na ci nun nag juróom ñaari góor,
ñu bokk ndey ak baay. Lu Taaw ba takk jabar, faatu, te bàyyiwul doom. 
Ñaareel ba takk jigéen ja, faatu moom itam te bàyyiwul doom. Ñetteel bi
it noonu. Mbir mi dem na nag, ba juróom ñaar ñooñu ñépp dem, te kenn
bàyyiwu fi doom. Mujj jigéen ja faatu moom itam. Ci ndekkite li962 nag
kan ci ñoom moo ko wara donn, fekk ku nekk ci juróom ñaar ñi mas na
koo takk? »
Mc Waaye Yeesu ne léen: « Yéena ngi cig réer, ndaxte xamuleen Mbind mi
mbaa kàttanu Yàlla. Lu Ci àddina sii, góor ñi ak jigéen ñi dañuy séy. 
Waaye ña ñu àtte ne yeyoo nañoo bokk ci dundu ëllëg ak ci ndekkite li,
kenn du am jabar, kenn du am jëkkër. Dafa fekk ne manatuñoo dee, ndaxte
dañuy mel ni malaaka yi963. Ay doomi Yàlla lañu ndaxte doomi ndekkite
lañu. 
Mc Te lu jëm ci ndekkitel ñi dee, Lu Musaa sax wone na ne, néew yi dinañu
dekki. Mc Xanaa masuleena jàng la leen Yàlla waxoon964 Mk ci Tawreetu
Musaa ci saarum ngarab si: “Maay Yàllay Ibraayma, Isaaxa ak961 Mc 22:24; Mk 12:19; Lu 20:28 rakkam donn jabaram ngir sàkkal magam njaboot:
Yoonu Musaa moo sant, ku magam faatu, te bàyyiwul doom ak soxnaam, kooku war na
donn jigéen ji, ba yékkati giiru magam (De 25:5-10). Yemul ci wéyal turu mbokkam ngir du
far ci biir Israyil, waaye amoon na itam ngir sàmmal ko alalam ak suufam. Man nga gis ni
ñu ko doxale ci Ru 3:9-4:12 ak Ge 38:8-10. 
962 Mc 22:28; Mk 12:23; Lu 20:33 ndekkite li: Sadusen gëmuñu ndekkite am na, ndaxte
gisuñu ko ci téerey Musaa ya. Farisen ya gëm nañu ko ndax li ñu gisoon ci Da 12:2 ak Isa
26:19. Farisen daan nañu werante ca ndax nit dina dekki di sol yére walla déet. Te soo
dekki ak yére ndax dinga sol yére yi nga soloon bi ñu la suulee walla yeneen. Werante
nañu itam ca ndax nit ñi dinañu la xàmme gannaaw ndekkite li, te ndax dinga am sikki
yaram yi nga amoon bés bi nga gaañu woon. Injiil dafa leeral ndekkite li ci 1Ko 15:1-57. 
Seetal itam leeral 827 (Yow 11:54; wàll 110; page 231) ci lu jëm ci bésu ndekkite li. 
963 Mc 22:30; Mk 12:25; Lu 20:36 mel ni malaaka yi: Yawut ya gëm nañu ne malaakay
Yàlla ya duñu lekk, duñu naan, duñu séy te duñu dee. Yeesu waxul ne boo deeyee nga
nekk malaaka. Nee na, dinga mel ni malaaka ndaxte mënatoo dee, te dootul soxla soxna
walla jëkkër. Seetal itam leeral 593 (Mc 18:10, wàll 83, page 187). 
964 Mc 22:31; Mk 12:26; Lu 20:37 la leen Yàlla waxoon: Ca Ex 3:6 la ko Yeesu jukkee. 
Yàlla feeñu na Musaa ca gajj buy tàkk waaye lakkul ngir woo ko mu nekk yonentam (Ex
3:1-22). Sadusen ya nanguwuñu Mbindum yonent yi, lu dul téerey Musaa ya. Wax nañu
amul dara ci téerey Musaa ya lu wone ne ndekkite am na. Moo tax Yeesu tontu leen ak
firnde ju nekk ci téerey Musaa ya. Ibraayma, Isaaxa ak Yanqóoba dee nañu 500 at laata
jamono Musaa, te ba tey Yàlla mooy seen Yàlla. Yàlla mënula nekk Yàllay kenn ku
nekkatul. 258Ayu-bés bu mujj baYanqóoba”? Li ci génn mooy, nekkul Yàllay ñi dee, waaye Yàllay ñiy
dund la. Kon sóobu ngeen cig réer. » Lu Ci kaw loolu ay xutbakat ne ko:
« Li nga wax dëgg la, kilifa gi! » Mc Bi nga xamee ne mbooloo ma dégg
nañu loolu, ñu waaru ndax li mu jàngle. 130. Ban santaane moo gëna màgg ci yoonu Musaa (Mc 22:34-40; Mk
12:28-34a; Lu 20:40)
Mc Gannaaw gi, Farisen ya yég nañu ne yey na Sadusen ya. Kon nag ñu
daldi daje. Noonu kenn ci ñoom, ka nekk xutbakat965, fexe koo fiir966. MkBi ñuy werante, xutbakat [ba] ñëw, dégg seen waxtaan, gis ne Yeesu tontu
na léen tont lu leer. Mc Mu laaj ko: « Kilifa gi, ban ndigal moo gëna màgg
ci yoonu Musaa? »
Mk Noonu Yeesu ne ko: « Bii: “Dégluleen, yéen bànni Israyil! Yàlla sunu
Boroom mooy Boroom bi, te kenn la. Kon nanga bëgg Yàlla sa Boroom
ak sa xol bépp ak sa bakkan bépp, sa xel mépp ak sa kàttan gépp967. ” McLoolu moo di li jëkk te ëpp ci li Yàlla santaane. Mk Te ñaareel bi, lii la:
“Nanga bëgg sa moroom, ni nga bëgge sa bopp 968. ” Mc Ñaari ndigal yooyu
tënk nañu yoonu Musaa wépp, moom ak waxi yonent yi. Mk Ndigal yii ñoo
sut yépp. »Xutbakat bi ne ko: « Waaw, kilifa gi, li nga wax dëgg la: Yàlla kenn la, te
amul jeneen Yàlla ju dul moom. Te nga bëgg ko ak sa xol bépp ak sa xel
mépp ak sa kàttan gépp moo dàq bépp sarax bu ñuy yóbbu ngir màggal
Yàlla ak bu ñuy lakk ca sarxalukaay ba. » Bi Yeesu gisee nag ne tontu na
ak xel, mu ne ko: « Sorewuloo nguuru Yàlla. »131. Ndax Almasi bi mooy sëtu Daawuda? 